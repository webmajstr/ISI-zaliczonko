<?xml version='1.0' encoding='utf-8'?>
<add>
  <doc>
    <field name="id">1</field>
    <field name="title">Amerykanie upiją się powietrzem</field>
    <field name="datawydarzenia">roku 2010, roku 2002</field>
    <field name="miejsce"></field>
    <field name="description">Rosnąca produkcja i zużycie paliw zawierających alkohol etylowy w USA sprawiają, że coraz więcej jest go w atmosferze - informuje pismo "Geophysical Research Letters".Nadal nie jest to poziom wprawiający w upojenie czy fałszujący odczyty z alkomatów, jednak utleniający się w atmosferze etanol może się przekształcać w aldehyd octowy, który może drażnić skórę i powodować nudności.Joost de Gouw z University of Colorado w Boulder zbadał skład powietrza nad Los Angeles w roku 2010 i porównał uzyskane wyniki z uzyskanymi w roku 2002 - zarówno w Los Angeles, jak i innych amerykańskich miastach. Jak się okazało, poziom etanolu wzrósł, natomiast zawartość aldehydu octowego spadła.Spadek stężenia aldehydu Gouw przypisuje zaostrzonym standardom emisji - pojazdy emitują mniej innych zanieczyszczeń, które także mogą się przekształcać w aldehyd octowy. </field>
  </doc>
  <doc>
    <field name="id">2</field>
    <field name="title">Błogosławiona krew Jana Pawła II trafi do Polski</field>
    <field name="datawydarzenia">maja, 2005 r, 14 stycznia, czerwca</field>
    <field name="miejsce"></field>
    <field name="description">Już wkrótce Polacy będą się cieszyć z beatyfikacji papieża Polaka. Na mocy decyzji Benedykta XVI, uroczystość, podczas której Jan Paweł II zostanie uznany za błogosławionego odbędzie się 1 maja. Pamiątki i przedmioty należące do Jana Pawła II od samego początku traktowane były z należytym szacunkiem. Ale szczególną uwagę przywiązywano do ampułki z krwią Ojca Świętego. Płyn został pobrany od papieża tuż przed jego śmiercią. Co teraz stanie się z relikwią?Rzecznik Centrum Jana Pawła II, Piotr Sionko, w rozmowie z mediami poinformował, że ampułka zawierająca krew papieża, wkrótce po mszy beatyfikacyjnej trafi do Krakowa, gdzie zostanie umieszczona w ołtarzu kościoła w Łagiewnikach. Pomysłodawcą takiego rozwiązania był arcybiskup Stanisław Dziwisz. "To była propozycja kardynała" - powiedział cytowany przez agencję "The Associated Press" Piotr Sionko. "Jego zdaniem jest to najcenniejsza relikwia po Janie Pawle II i powinna się znaleźć w centralnym punkcie kościoła."Kościół w Łagiewnikach będzie stanowił część instytutu "Nie Lękajcie Się" poświęconego nauce i życiu papieża z Polski. Agencja "The Associated Press" przypomniała, że zaraz po śmierci Ojca Świętego, w kwietniu 2005 r., część osób domagała się, by do Ojczyzny powróciło jego serce. 
Decyzja o terminie beatyfikacji Jana Pawła II zapadła 14 stycznia, kiedy Benedykt XVI wyraził zgodę na ogłoszenie specjalnego dekretu w sprawie cudu dokonanego za wstawiennictwem papieża Polaka. Przypomnijmy, że cudem, który był badany przez specjalną komisję podczas procesu beatyfikacyjnego był przypadek siostry Marie Simon-Pierre. Zakonnica przez kilka lat cierpiała na chorobę Parkinsona. Kilka lat temu wyjawiła ona, że tuż po śmierci Jana Pawła II, siostry z jej zgromadzenia zaczęły się za nią modlić do papieża. Efekty modlitwy były zdumiewające - 2 czerwca 2005 r. wszystkie objawy choroby całkowicie ustąpiły, a pochodząca z Francji siostra wróciła do pracy. Zakonnica, która z powodu choroby nie mogła wykonywać swoich obowiązków, wróciła do swoich zadań i jak twierdzą przedstawiciele Watykanu, pracuje teraz ciężej, niż kiedykolwiek. Nie przyjmuje też już żadnych lekarstw.Zobacz też: 10 najsławniejszych relikwii (rc) </field>
  </doc>
  <doc>
    <field name="id">3</field>
    <field name="title">Chemikalia nas wykończą!</field>
    <field name="datawydarzenia">2012 r</field>
    <field name="miejsce"></field>
    <field name="description">Używane na co dzień chemikalia wytarzane przez przemysł mogą być współodpowiedzialne za wady wrodzone, niektóre nowotwory oraz zaburzenia psychiczne – przekonuje w najnowszym raporcie Światowa Organizacja Zdrowia (WHO).Liczący 28 stron raport „State of the Science of Endocrine Disrupting Chemicals – 2012” dotyczy wyłącznie substancji zaburzających funkcjonowanie układu hormonalnego, określanych jako „zaburzacze hormonalne” lub „zaburzacze endokrynne" (z ang. endocrine disruptors lub endocrine disruptor chemicals).Od dawna podejrzewa się, że te substancje wywołują zakłócenia hormonalne w organizmie. Według najnowszego raportu mogą one być odpowiedzialne za spadek liczby plemników wytwarzanych przez mężczyzn w jednym ejakulacie, a także za kłopoty z płodnością u kobiet. Mogą cierpieć z ich powodu dzieci. Podejrzewa się, że „zaburzacze hormonalne” sprzyjają białaczkom, które dawniej rzadko u nich występowały.„Wygląda na to, że niektóre z tych substancji wpływają na układ hormonalny i mogą zakłócać proces rozwoju człowieka oraz zwierząt” – podkreślają autorzy raportu. Ich zdaniem mamy do czynienia z „globalnym zagrożeniem wymagającym podjęcia jakiś działań”. Ludzie narażeni są w życiu codziennym na setki tego rodzaju substancji, których działanie nie zostało dokładnie zbadane - dodają.Raport ostrzega przed ftalanami używanymi do produkcji farb, klejów i lakierów, a także jako plastyfikatory (środki zmiękczające). Zawierają je również niektóre miękkie zabawki dla dzieci, smoczki, perfumy i dezodoranty oraz farmaceutyki.Podobne działanie wykazują bisfenole A (BPA) wykorzystywane do produkcji przedmiotów z twardego plastiku oraz do opakowań napojów i żywności. Podejrzewa się bowiem, że mogą one przenikać do produktów żywnościowych. W niektórych krajach Europy, a także w USA i Kanadzie zakazano ich stosowana, szczególnie w przedmiotach przeznaczonych dla dzieci.Według raportu, „zaburzacze hormonalne” mogą przyczyniać się do powstania raka piersi i prostaty, cukrzycy, astmy, niepłodności, otyłości, a nawet do udaru mózgu, choroby Alzheimera i choroby Parkinsona.Naukowcy tłumaczą to w ten sposób, że narażenie na te substancje w okresie rozwoju płodowego może zapoczątkować w organizmie zmiany, które w późniejszym życiu będą zwiększać ryzyko tych schorzeń. Mogą również zwiększać podatność dzieci na zaburzenia zachowania i uczenia się, jak dysleksja i autyzm.
Autorzy raportu przyznają, że nie ma jednej przyczyny tych schorzeń. O ich rozwoju decydują zarówno geny, jak i wpływ środowiska. „Jeśli jednak nie możemy wszystkiego wytłumaczyć predyspozycjami genetycznymi, musimy wziąć pod uwagę wpływ czynników środowiskowych na rozwój tego rodzaju chorób” – podkreśla się raporcie.W podobnym tonie w 2012 r. opublikowany został raport Europejskiej Agencji Środowiska (EEA). Zwrócono w nim uwagę, że za wzrost zachorowań na raka i niepłodność, a także na niektóre inne choroby, takie jak cukrzyca i zaburzenia neurologiczne, mogą być odpowiedzialne substancje chemiczne używane w środkach czystości i kosmetykach.Był to pierwszy tak obszerny raport na ten temat w ostatnich 15 latach. Wymieniane są w nim takie substancje jak ftalany, bisfenole A, polichlorowane bifenole (PCB) oraz parabeny (znajdujące się np. w kremach przeciwsłonecznych). Pokreślono też, że groźne są nie tyle poszczególne ich rodzaje, lecz także narażenie na działanie wielu z nich oraz na interakcje, jakie powstają między nimi. A to jest najtrudniejsze do zbadania.EEA najbardziej przestrzega przed ksenoestrogenami, związkami chemicznymi, które mogą wchodzić w interakcje z układem hormonalnym i modulować jego czynności podobnie jak estrogeny, żeńskie hormony płciowe. Raport sugeruje, że mogą one zwiększać ryzyko raka piersi oraz powodować niepłodność i wcześniejsze dojrzewanie.Ksenoestrogeny mogą przyczyniać się do autyzmu, zaburzeń koncentracji uwagi i upośledzenia umysłowego u dzieci. Nadal jednak nie ma dowodów, które by to potwierdzały. Kłopot z ustaleniem tego polega na tym, że jeśli nawet tego rodzaju substancje chemiczne powodują jakieś zaburzenia, to ich skutki widoczne mogą być dopiero po wielu latach.PAP/ zbw/ mrt/ </field>
  </doc>
  <doc>
    <field name="id">4</field>
    <field name="title">Chiny czyszczą internet</field>
    <field name="datawydarzenia"></field>
    <field name="miejsce"></field>
    <field name="description">Chiny nasiliły w piątek kampanię czyszczenia internetu z niepożądanych treści i zamknęły blogi ze "szkodliwymi komentarzami" oraz kilkanaście witryn z pornografią i wulgarną zawartością.Najnowsza chińska kampania oczyszczania internetu zaczęła się od dobrze nagłośnionego uderzenia w pornografię. W ramach kampanii zamknięto też popularny blog na stronie www.bullog.cn.Blog został zamknięty w piątek po południu - poinformował agencję AP założyciel strony, Luo Yonghao.Nie wiadomo, czy blog, na którym pojawiały się krytyczne oceny bieżących spraw, zamknięto na stałe. W zeszłym roku był on niedostępny podczas zjazdu partii komunistycznej, wcześniej skrytykowanego na tej stronie.Chiny mają największą na świecie społeczność internetową, liczącą ponad 250 mln osób.W czwartek wieczorem chiński ośrodek monitorujący treści w internecie ogłosił około 20 adresów www, które jego zdaniem powinny zostać oczyszczone z pornografii. Wśród wymienionych jest m.in. strona MSN Microsoftu.Na stronach tych jest dużo wulgarnego materiału, który "narusza moralność społeczną i szkodzi zdrowiu młodych ludzi" - podaje chiński ośrodek. </field>
  </doc>
</add>
