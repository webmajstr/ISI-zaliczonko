Airbike, czyli rower z warstw stopionego nylonu, wykonany techniką przypominającą nakładające się na siebie wydruki, powstał w brytyjskich zakładach eurokoncernu aerokosmicznego European Aerospace and Defence Group (EADS) w Bristolu. W ten sposób EADS - jeden z największych koncernów aerokosmicznych, wypróbował nową technologię materiałów ultralekkich - poinformowały portale New Scientist i EADS.Technologia, zwana additive layer manufacturing (ALM), pozwala tworzyć struktury cienkie i wytrzymałe, np. łopatki turbin silników turboodrzutowych o 65 proc. lżejsze niż wykonane tradycyjną techniką obróbki laserowej materiału.ALM przypomina nieco wydruk trójwymiarowy. Lasery dużej mocy tworzą z proszku metalicznego o drobnych ziarnach, włókien węglowych lub wzmacnianych tworzyw sztucznych cienką warstwę metalu lub kompozytu. Na tę warstwę nakładane są następne aż do osiągnięcia zakładanego kształtu i grubości zaprojektowanej wcześniej części. (PAP)mmej/ agt/ 				