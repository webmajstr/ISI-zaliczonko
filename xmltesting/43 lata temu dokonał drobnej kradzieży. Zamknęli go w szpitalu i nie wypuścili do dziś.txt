Ten człowiek ma szansę stać się jednym z największych wyrzutów sumienia amerykańskiego wymiaru sprawiedliwości. Najpierw za niewielką kradzież trafił do więzienia, potem skierowano go do szpitala psychiatrycznego, gdzie do tej pory spędził 43 lata. Kiedy w końcu sześć lat temu ujawniono jego przypadek, sąd miał szansę zrehabilitować się za krzywdy, jakie zostały wyrządzone mężczyźnie, ale całkowicie pokpił sprawę. Staruszek wciąż przebywa w miejscu odosobnienia.Kradzież czegokolwiek, nawet przedmiotu niewielkiej wartości, godna jest najwyższego potępienia. Konieczność karania osób, które dopuszczają się tego wykroczenia czy przestępstwa - niezależnie od interpretacji - nie powinna podlegać wątpliwości. Bywa jednak, że orzekana kara jest niewspółmierna do winy. Tak stało się w przypadku Franklina Frye'a. Za kradzież, która w naszym kraju uznana zostałaby dziś za wykroczenie, mężczyzna trafił w miejsce odosobnienia na 43 lata. I wciąż nie wiadomo, kiedy odzyska wolność.Historia 70-letniego dziś mężczyzny sięga roku 1971, kiedy dokonał on kradzieży przedmiotu o wartości 20 dolarów. Był to naszyjnik. Przy uwzględnieniu inflacji, dziś jego wartość wyniosłaby 115 dolarów (w przeliczeniu na polską walutę ok. 350 złotych). Kradzież mienia, na które połakomił się Frye, od niedawna uznawana jest w Polsce za wykroczenie. Ponad 40 lat temu mężczyzna stanął przed sądem. Uznano jednak, że był on niewinny kradzieży. Sędzia stwierdził jego niepoczytalność i skierował go na obserwację psychiatryczną.Amerykanin znalazł się w Szpitalu Psychiatrycznym św. Elżbiety - w tej samej placówce umieszczony został dekadę później John Hickney, zamachowiec, który targnął się na życie prezydenta Reagana. Od tego czasu niemal bez przerwy przebywał w tym miejscu i zaledwie kilkukrotnie wychodził na przepustkę - poinformował dziennik "Daily Mail".W ciągu ostatnich czterech dekad sam Frye wielokrotnie składał wnioski o zwolnienie ze szpitala psychiatrycznego. Co ciekawe, podobne próby, już dwa lata po tym, jak mężczyzna trafił do placówki, zaczął podejmować ówczesny jej dyrektor. Jako że mężczyzna nie stanowił żadnego zagrożenia dla społeczeństwa, wnioskował o bezwzględne uwolnienie go ze szpitala. Sąd wydał jednak decyzję o zwolnieniu warunkowym, tak aby mógł on sobie znaleźć pracę. Potem jednak zmuszany był do powrotu do zakładu.
W tym roku mijają 43 lata, odkąd mężczyzna trafił do szpitala i w którym wciąż przebywa. W tej chwili ma 70 lat. Wielokrotne wysiłki doprowadzenia do jego uwolnienia nie przyniosły żadnych rezultatów, a kolejnym sądom się nie spieszy. Jeden z wniosków o jego natychmiastowe uwolnienie został złożony sześć lat temu. Niestety, sędzia, który miał się zająć rozpatrzeniem podania, zmarł, a sprawa Frye'a powtórnie utknęła w miejscu.Prawnicy wieloletniego pacjenta nie mają wątpliwości, że Frye już od dawna nie stwarza żadnego niebezpieczeństwa dla życia publicznego i jest zwykłym, starszym panem, który w młodości popełnił kilka głupich błędów."Pan Frye odzyskał rozum i nie cierpi z powodu choroby psychicznej w rozumieniu prawa" - napisała we wniosku jego prawniczka, Silvana Naguib. Dziennik "Washington Post", który opisał sprawę, nazwał ją mianem poważnej awarii amerykańskiego systemu sądowniczego. Wciąż nie wiadomo, kiedy wniosek o uwolnienie 70-latka zostanie rozpatrzony. (rc/ac/niewiarygodne.pl)