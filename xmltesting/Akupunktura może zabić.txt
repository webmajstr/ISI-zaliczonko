Modna na całym świecie akupunktura często bywa zalecana przez lekarzy, jako uzupełnienie standardowej terapii. Jednak dla pochodzącej z Rosji Tamary Popowej sesje u akupunkturzysty okazały się zabójcze. Kobieta umarła na stole z bólu podczas jednej z wizyt.38-letnia policjantka kilka lat temu przeżyła wypadek samochodowy. Od tamtego czasu prześladował ją nieustanny i trudny do wytrzymania ból pleców i kręgosłupa. Jej lekarz widząc, że tradycyjne metody leczenia bólu nie przynoszą oczekiwanych efektów, zalecił jej wizytę u akupunkturzysty. Kobieta skorzystała z jego porady i udała się na leczenie przez nakłuwanie ciała. Niestety, mieszkanka Tomska wybrała „specjalistę”, który nie posiadał doświadczenia i stosownych uprawnień potrzebnych do wykonywania zawodu. Technika, którą stosował Wiktor Zubkow, nie tylko nie poprawiła jej samopoczucia, ale dodatkowo spowodowała gwałtowne pogorszenie się jej stanu zdrowia. „Czuję się tak, jakbym miała umrzeć na jego stole.” – miała powiedzieć siostrze na jakiś czas przed swoją śmiercią. 
Słowa, które wypowiedziała do siostry okazały się prorocze. Jakiś czas później zadzwonił bowiem telefon. Przerażony akupunkturzysta powiedział, że Tamara umarła właśnie w gabinecie zabiegowym. To co miało przynieść jej ukojenie, spowodowało jej śmierć. Rosyjski serwis „Life” poinformował, że lekarze, którzy pojawili się na miejscu zdarzenia, znaleźli martwą 38-latkę na stole. Według opinii specjalistów, śmierć nastąpiła w wyniku szoku wywołanego przez intensywny ból.Niedawno zakończył się proces karny niedoświadczonego akupunkturzysty. Wiktor Zubkow został skazany na 18 miesięcy pobytu w kolonii karnej. Spory szok musiała wzbudzić jego wypowiedź, w której stwierdził, że po odbyciu kary zamierza wrócić do praktyki i nadal leczyć ludzi.