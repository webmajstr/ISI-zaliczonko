Istniała już partia jednocząca „przyjaciół piwa”, a grono sympatyków Partii Piratów wciąż się powiększa. Teraz do katalogu partii egzotycznych dołącza Partia Seksu. Ugrupowanie polityczne o takiej nazwie powstało pod koniec ubiegłego roku w Australii, a teraz zostało zarejestrowane przez komisję wyborczą.Dzięki rejestracji w komisji wyborczej, Partia Seksu może teraz liczyć na dotacje ze strony państwa, które będą jej udzielane podczas kampanii wyborczych. Subwencje powinny pomóc przyszłym kandydatom startującym z list ugrupowania w zdobyciu parlamentu. Władze partii mają ambitny plan. Chcą podjąć walkę z elitą rządzącą, twierdząc że osoby znajdujące się obecnie u szczytu władzy są zbyt konserwatywne i przez swoje ortodoksyjne poglądy znacząco utrudniają życie mieszkańców Australii. Program wyborczy Partii Seksu jest jasny – według jej przedstawicieli trzeba np. doprowadzić do likwidacji filtra internetowego, który automatycznie odcina mieszkańców kraju od stron o treści pornograficznej.
Politycy z ramienia Partii Seksu zamierzają też walczyć z negatywnymi skojarzeniami, które budzą wszelkie zagadnienia związane z seksem. Na czele ugrupowania stanęła Fiona Patten, która twierdzi, że spełnia wszelkie kryteria niezbędne do prowadzenia partii. „Z pewnością zdobyłam trochę doświadczenia w tej branży pracując jako prostytutka. Właściwie to zawsze interesowałam się seksem. W zasadzie to przez całe życie. I dziękuję za to moim rodzicom.” – powiedziała Patten podczas uroczystości inaugurującej działalność partii.Komisja zdecydowała się zarejestrować partię mimo kilu obiekcji, które pojawiły się podczas procesu weryfikacji dokumentów. – poinformował „The Sydney Morning Herald”. Zdaniem Fiony Patten, wydanie decyzji o rejestracji partii przez komisję wyborczą jest dowodem na to, że niektóre organy w państwie wciąż dbają o wolność słowa oraz „demokratyczne prawa różnych grup w społeczeństwie.”						