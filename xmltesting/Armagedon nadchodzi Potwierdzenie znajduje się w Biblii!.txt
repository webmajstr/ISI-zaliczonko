Jak wiadomo, Święta Księga chrześcijan nie podaje dokładnej daty końca świata, ani czasu, w jakim dokonają się rzeczy opisane w Objawieniu św. Jana. Znajdują się w niej jednak wskazówki, z których można wnioskować, że "ten czas" się zbliża. Jeśli wierzyć interpretatorom Pisma Świętego, właśnie z takim momentem mamy obecnie do czynienia.Zgodnie z zapisem znajdującym w 1. Liście do Tesaloniczan, przełomowa chwila nadejdzie w momencie, gdy zewsząd zaczną napływać sygnały sugerujące, że tak naprawdę nie ma się czego obawiać. W ten sposób uśpiona zostanie czujność ludzi.Jeśli przyjrzeć się nagłówkom oraz artykułom, które w ostatnim czasie pojawiły się w prasie na całym świecie, to właśnie z taką sytuacją mamy obecnie do czynienia. Odczytując literalnie zapis zawarty w 1. Liście do Tesaloniczan, właśnie teraz nadszedł czas, w którym nieustannie zapewniani jesteśmy o panującym na świecie spokoju. Nastroje łagodzą media oraz politycy, bardzo często używając terminu "Pokój i bezpieczeństwo".
O "pokoju i bezpieczeństwie" informują dziennikarze, gdy mowa jest o konflikcie w Afganistanie, o światowych finansach czy o stosunkach międzynarodowych. Sformułowania tego chętnie używa także prezydent Stanów Zjednoczonych, Barack Obama - przypomniał serwis unexplainable.net.Pojęcie to popularne jest również w polskiej sieci. Dokładnie taki termin pojawia się na stronach polskiego Ministerstwa Spraw Zagranicznych w odniesieniu do ONZ.Oczywiście ten "pokój i bezpieczeństwo" to tylko pozory. Najczęściej sygnalizowany jest bowiem w kontekście informacji bulwersujących, charakterystyki zjawisk, na które trudno się godzić i paradoksalnie wywołujących niepokój. Czy rzeczywiście coś jest na rzeczy, a może obawy interpretatorów Biblii są przesadzone, a ich analizy stanowią nazbyt dosłowny komentarz do słów zawartych w Piśmie Świętym?(rc/ac)						