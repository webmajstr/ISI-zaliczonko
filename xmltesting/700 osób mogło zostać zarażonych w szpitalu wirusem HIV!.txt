W Stanach Zjednoczonych wszczęte zostało śledztwo w sprawie fatalnej zamiany strzykawek insulinowych w jednym ze szpitali. Szacuje się, że w związku z tym aż 700 osób mogło zostać zakażonych nieumyślnie wirusem HIV.Wiadomości takie jak ta na pewno nie wpływają pozytywnie na klimat wokół idei krwiodawstwa. Osoby, które obawiały się natomiast każdego kontaktu z igłą, będą się teraz lękać jeszcze bardziej. Incydent, do jakiego doszło w jednym z ośrodków medycznych w Bufallo, w stanie Nowy Jork, wywołał prawdziwą burzę. Co zawiodło? Jak to możliwe, że mimo przestrzegania restrykcyjnych procedur, kilkaset osób miało kontakt ze sprzętem, który mógł być zainfekowany wirusem? Czy zgubna okazała się rutyna?Jak wynika z przedstawionego niedawno przed Kongresem raportu, omyłkowo użyte strzykawki mogły infekować kilkoma groźnymi wirusami, m.in.: HIV, a także wirusowym zapaleniem wątroby typu B oraz C.Przedstawiciele władz, którzy zabrali głos na temat incydentu, starają się tonować nastroje. Za pośrednictwem mediów uspokajają, że ryzyko zarażenia się wirusem było niewielkie. Dotyczy ono głównie cierpiących na cukrzycę pacjentów, którzy pomiędzy 19 października 2010 r. oraz listopadem ubiegłego roku przebywali w placówce oraz przyjmowali insulinę.Do zarażania pacjentów mogło dochodzić podczas stosowania tzw. penów - specjalnych wstrzykiwaczy insuliny, które wyposażone są w skalę ułatwiającą dozowanie insuliny. Pracownicy szpitala wymieniali wprawdzie po każdym zabiegu igłę, ale niektóre z iniektorów nie były podpisane danymi pacjentów i używało ich wiele osób.
Sprawa prawdopodobnie nie wyszłaby na jaw, gdyby nie przeprowadzona w szpitalu kontrola, która miała miejsce 1 listopada 2012 r. W jej trakcie potwierdzono nieprawidłowości. Po ich wykryciu szpital natychmiast zmienił procedury. Teraz każdy pen może zostać wykorzystany tylko jeden raz - poinformowała agencja "The Associated Press".Obowiązująca wcześniej zasada dopuszczała wielokrotne użycie iniektora, ale - zgodnie z regułą - każdy musiał być przyporządkowany wyłącznie do jednego pacjenta.Szpital zamierza teraz przebadać pacjentów, którzy narażeni byli na niebezpieczeństwo, by sprawdzić, czy nie doszło do zakażenia. Jak przekonują eksperci, taka ewentualność jest możliwa. Mimo że igła za każdym razem wymieniana jest na nową, płyn znajdujący się w ustroju człowieka mógł się cofać do strzykawki, a potem zostać przeniesiony na innego pacjenta.(rc/ac/niewiarygodne.pl)						