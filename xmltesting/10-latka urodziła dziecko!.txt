Takie przypadki szokują, a co gorsza, nie są odosobnione. Zagadnienie dotyczące małych dzieci rodzących dzieci, to problem wielu – szczególnie słabo rozwiniętych – krajów. Tym razem taki ekstremalny poród miał miejsce w Kolumbii. Pochodząca z tego kraju 10-latka powiła noworodka. Dziewczynka urodziła córkę.Świeżo upieczona matka jest członkinią plemienia Wayuu. Mała zgłosiła się do jednego z lokalnych szpitali z potwornym bólem brzucha. Oprócz silnych skurczów, lekarze odnotowali u niej także krwotok. Szybko okazało się, że dziewczynka zaczęła rodzić. Ginekolodzy błyskawicznie podjęli decyzję o konieczności przeprowadzenia zabiegu cesarskiego cięcia – poinformował dziennik „Daily Mail”.10-latka wydała na świat córkę. Dziecko urodziło się w 39. tygodniu ciąży. Dziewczynka ważyła 2,26 kg. Zarówno matka, jak i jej dziecko, czują się dobrze.Na razie nie wiadomo, kto jest ojcem dziecka. Wśród pojawiających się w tamtejszej prasie spekulacji nie brakuje głosów, że był to nawet 30-letni mężczyzna. Policja prawdopodobnie nie przeprowadzi jednak śledztwa w tej sprawie. Plemię Wayuu, którego członkinią jest młoda matka, ma bowiem zagwarantowaną autonomię. Państwo zobowiązało się do poszanowania jego kultury i autonomii.W czasie trwającej obecnie dyskusji, którą wywołał poród 10-latki, pojawiają się różne opinie. „Mieliśmy już do czynienia z podobnymi przypadkami z dziewczynkami z plemienia Wayuu” – powiedział Efraín Pacheco Casadiego, dyrektor szpitala, który przyjął poród. „W tym wieku dziewczynki powinny jednak bawić się lalkami, zamiast troszczyć się o własne dzieci. To szokujące!”
Odrębnego zdania jest Alejandro Samplayo z organizacji rodzicielskiej Colombiano Bienestar Familiar. „Od czasu, gdy dowiedzieliśmy się, że to dziewczynka z plemienia Wayuu, staramy się uszanować wszystkie ich prawa ze względu na przyznaną im autonomię i własną jurysdykcję”Do podobnych incydentów dochodzi też niestety w wielu innych regionach świata. 27 stycznia 2010 r. w jednym z chińskich szpitali na świat przyszło dziecko, którego matką została 9-letnia dziewczynka. Za najmłodszą matkę świata uchodzi jednak wciąż Peruwianka Lina Medina, która w 1939 r., w wieku 5 lat urodziła syna Gerardo. Chłopiec dorastał w przeświadczeniu, że Lina jest jego siostrą. Dopiero w wieku 10 lat poznał prawdę. Informacje o tym, w jakich okolicznościach Lina zaszła w ciążę ani kto był ojcem Gerardo, nigdy nie ujrzały światła dziennego. Również z Peru pochodzi Hunuco, która w 2006 r., w wieku 8 lat, urodziła dwukilogramowe maleństwo. Jak się potem okazało, Hunuco zaszła w ciążę w wyniku gwałtu, którego dokonało dwóch jej kuzynów.(rc/ac)						