Za nami zaledwie kilkanaście dni nowego roku, a tu już gruchnęła informacja, która w rocznych podsumowaniach najdziwniejszych wiadomości ma szansę znaleźć się na pierwszym miejscu. Wszystko za sprawą doniesień irańskiej agencji informacyjnej FARS, która twierdzi, że w Stanach Zjednoczonych prawdziwą władzę sprawuje obecnie "rząd cieni", na który składają się... przedstawiciele obcych, pozaziemskich cywilizacji, którzy dowodzą z kosmosu. Informacja, mimo że powinna wywoływać głównie uśmiech na twarzy, w wielu kręgach odbiła się szerokim echem. Uwagę poświecił jej nawet prestiżowy "The Washington Post".Według irańskiej agencji informacyjnej, której wiadomości już niejednokrotnie robiły furorę, kosmici przejęli władzę nad Stanami Zjednoczonymi w 1945 r. Została ona "ustanowiona" tuż po II wojnie światowej. Od tamtej obcy pory potajemnie władają supermocarstwem. Co ciekawe, dziennikarz agencji FARS twierdzi, że wcześniej ten sam rząd sterował nazistowskimi Niemcami. To właśnie kosmiczny know-how umożliwił im pionierskie zastosowanie wielu technologii i wdrożenie patentów nieznanych wcześniej w innych krajach.Agencja FARS opiera swoje informacje na raporcie FSB dotyczącym poufnych amerykańskich dokumentów. Sprawozdanie na temat kosmicznego rządu Stanów Zjednoczonych ma się znajdować pośród 2 milionów różnych akt. Pracownik irańskiej agencji utrzymuje też, że głównym założeniem realizowanych przez NSA (Amerykańska Agencja Bezpieczeństwa Narodowego) kontrowersyjnych programów jest utrzymanie w tajemnicy informacji na temat niedemokratycznego rządu, który w rzeczywistości steruje amerykańskimi politykami, będącymi jedynie figurami w całym tym teatrze.Dziennikarz "The Washington Post", ironizując, zastanawia się, dlaczego kosmici dysponujący tak rozległą wiedzą oraz możliwością korzystania z nowoczesnych, nieznanych jeszcze ludzkości technologii, które miały pomóc Niemcom w wygraniu wojny, ponieśli ostatecznie na tym polu sromotną klęskę. Co spowodowało, że musieli ostatecznie "zainstalować się" w Stanach Zjednoczonych?Jakie losy czekają naszą planetę, biorąc pod uwagę "fakt", że urzędujący prezydent Stanów Zjednoczonych, Barack Obama jest tylko narzędziem w rękach przedstawicieli pozaziemskich cywilizacji? Według agencji FARS, obcy przez Stany Zjednoczone chcą przejąć władzę nad całym światem. Ta droga do dominacji, która torowana jest przez działania Baracka Obamy, ma w ostatecznych rozrachunku doprowadzić do powstania rządu światowego i całkowitego zniewolenia ludzkości.Agencja FARS twierdzi, że do ujawnienia tych pozostających do tej pory w głębokiej tajemnicy informacji doprowadził jeden z największych obecnie wrogów Stanów Zjednoczonych, Edward Snowden, który przekazał je FSB, czyli działającej w Rosji Federalnej Służbie Bezpieczeństwa. Wszystkie te dane miał zaś potwierdzić niezależnie były kanadyjski minister obrony, Paul Hellyer.
Czy jest jeszcze jakaś szansa na ratunek? Irańska agencja informacyjna, piórem swojego dziennikarza, twierdzi, że w Stanach Zjednoczonych zawiązała się opozycja, która ma wiedzę na temat prawdziwej sytuacji i usiłuje obalić Obamę.W przeszłości agencja FARS zasłynęła już publikacją kuriozalnych informacji, m.in. na temat planów Izraela, związanych z zaanektowaniem Iraku, a także doniesieniami na temat żydowskich korzeni brytyjskiej rodziny królewskiej. Czy wsłuchując się w podobne informacje, powinniśmy śmiać się czy płakać? A może komuś właśnie zależy na tym, byśmy tylko szyderczo się uśmiechali?(rc/ac/niewiarygodne.pl)						