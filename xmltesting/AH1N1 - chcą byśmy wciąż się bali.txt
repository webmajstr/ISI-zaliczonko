Mimo dominującego wśród wielu społeczności przekonania, że wywołujący świńską grypę wirus A/H1N1 nie jest groźniejszy od wirusa grypy sezonowej oraz że kolejne alarmujące raporty mają tylko poprawić koniunkturę koncernów farmaceutycznych, Światowa Organizacja Zdrowia (WHO) wciąż publikuje informacje, które mają budzić trwogę. Wg Margaret Chan, szefowej WHO nie ma szansy na to, że wirus A/H1N1 zostanie w najbliższym czasie pokonany."Myślę, że musimy pozostać rozważni i obserwować rozwój pandemii w przeciągu kolejnych 6 do 12 miesięcy przed obwieszczeniem zwycięstwa." - powiedziała Chan w trakcie wywiadu przeprowadzonego przez dziennik "Le Temps". "Jest zbyt wcześnie, abyśmy mogli powiedzieć, że przeszliśmy szczyt pandemii na świecie... Do końca zimy jeszcze daleko."Szefowa WHO wyraziła też obawę o wybuch epidemii spowodowanej przez wirus H5N1, który jest znacznie bardziej zjadliwy. - podał serwis pravda.ru. Według niej świat nie jest jeszcze gotowy na to, by podjąć walkę ze szczepem wirusa ptasiej grypy. "Mówię to bez wahania: nie jesteśmy w ogóle na to gotowi. Mam nadzieję, że świat nigdy nie będzie musiał się zmierzyć z pandemią ptasiej grypy." - przyznała Chan.Pomimo niezbyt optymistycznych raportów i pesymistycznie brzmiących wypowiedzi przedstawicieli WHO, wyniki ogłoszonej na łamach naszego serwisu sondy nie pozostawiają wątpliwości, że większość osób ostrożnie podchodzi do podobnych rewelacji. 36 procent naszych czytelników nie wierzy w żadną pandemię świńskiej grypy (stanowisko takie wyraziło aż 36 procent ankietowanych); 26 procent uznało, że jeśli możemy w ogóle mówić o pandemii, to odpowiadają za nią wyłącznie koncerny farmaceutyczne; a kolejnych 18 procent osób, które wzięły udział w ankiecie przyznało, że dużo bardziej obawiają się zwykłej grypy sezonowej.Wg ostatnich raportów, z powodu grypy wywołanej przez wirus A/H1N1 zmarło 12 tysięcy osób. (rc)