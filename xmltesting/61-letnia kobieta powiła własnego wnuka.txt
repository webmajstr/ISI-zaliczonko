W jednym ze szpitali w Chicago na świat przyszedł chłopiec, który został powity przez swoją babcię. Podobne praktyki wciąż budzą zdziwienie, choć nie da się ukryć, że stają się one coraz powszechniejsze.Rodzicielką małego Finneana została 61-letnia Kristine Casey. Starsza kobieta postanowiła pomóc swojej 35-letniej córce Sarze Connell, która od wielu lat pragnęła zostać matką.35-letnia Sara, która pracuje jako wykładowca, próbowała wcześniej różnych metod mogących pomóc jej w realizacji marzenia. W 2004 r. przeszła kurację in vitro i zaszła w ciążę. Niestety - bliźniaki, które zostały poczęte w wyniku sztucznego zapłodnienia, przyszły na świat martwe.Wtedy z pomocą strapionej kobiecie postanowiła przyjść jej matka. 61-letnia Kristine Casey, która wcześniej rodziła trzykrotnie, a po raz ostatni 30 lat temu, zdecydowała się zostać matką zastępczą dla dziecka swojej córki."Trzy najszczęśliwsze dni w moim życiu, to te, kiedy rodziłam swoje córki" - wyznała Kristine Casey. "W związku z tym pomyślałam, że mogę zrobić to także dla osoby, którą bardzo kocham."
Zanim 61-letnia kobieta urodziła wnuka, musiała przejść całą serię badań. W ich trakcie sprawdzono m.in. stan jej zdrowia i przeprowadzono testy psychologiczne - poinformował dziennik "The Daily Telegraph".Kristine Casey została matką zastępczą po drugiej próbie zapłodnienia in vitro. Mały Finnean przyszedł na świat po 39 tygodniach. 61-letnia Amerykanka jest obecnie uznawana za najstarszą kobietę, która urodziła dziecko w stanie Illinois. (rc)