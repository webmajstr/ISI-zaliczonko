Brytyjscy naukowcy w końcu pokazali światu pojazd pretendujący do miana najszybszego ekologicznego auta na świecie. Zbudowany z...warzyw i napędzany czekoladą, pojazd na razie rozwija maksymalną prędkość 60 km/h.Zdaniem twórców auta, naukowców z Warwick University, samochód ten już wkrótce stanie się najszybszym na świecie, przyjaznym dla środowiska pojazdem napędzanym mieszaniną odpadów z fabryk czekolady oraz oleju roślinnego i składającym się z włókien pochodzenia roślinnego.Jego kierownica wykonana jest z marchewki i innych warzyw korzeniowych, karoseria - z ziemniaków, a siedzenie jest lniane, wypełnione pianką z oleju sojowego. Szereg innych elementów także składa się z włókien warzywnych wymieszanych z żywicą. Nawet jego wygląd zewnętrzny przywodzi na myśl warzywniak...Samochód został skonstruowany zgodnie z normami Formuły 3. Jego twórcy wyrażają nadzieję, że będzie w stanie poruszać się z prędkością 145 km/h. Testy prędkości przewidziane są za kilka tygodni, ponieważ pojazd wymaga jeszcze dopracowania kilku szczegółów.Na razie WorldFirst ecoF3 jest w stanie pojechać 60 km/h, więc do sportowych osiągów mu jeszcze daleko.PAP/zim/ dki/ tot/ 				