Znany krakowski kupiec i bankier Mikołaj Wierzynek kończy właśnie przygotowania do wielkiej uczty. Z zadowoleniem zaciera ręce. – W końcu porządnie zarobię. Będę przecież gościć prawie całą Europę – promienieje z radości. Nic dziwnego, miejscy rajcy dali mu całkowicie wolną rękę, niezależnie od tego, ile miałobyto kosztować. Czy nadarzy się bowiem jeszcze okazja, by Kraków został zaszczycony odwiedzinami tylu ważnych osobistości – książąt oraz pięciu królów? 						 Polska centrum Europy  Jest połowa września 1364 roku. Kraków udekorowany jest jak jeszcze nigdy w swychdziejach. Do zjazdu, w którym uczestniczyć mają najbardziej wpływowi europejscy władcyowych czasów, pozostaje już tylko pięć dni. Jest prawie pewne, że miasto ze wszystkimi przygotowaniami nie zdąży. Polski król Kazimierz III Wielki (1310–1370) jest zły: – Nie chcę nawet słyszeć o tym, że w Krakowie jest za mało ludzi! Polska jest wielka i żyją tu tuziny ludzi, którzy chętnie coś zarobią… Dlatego do Krakowa zmierzają tłumy żołnierzy. U Mikołaja Wierzynka (zm. 1368) nie brakuje nawet Anny, słynnej kucharki z leżącego niedaleko Tarnowa. – Zajmiesz się daniem głównym, Anno – uśmiecha się Mikołaj i nachyla się w stronę kucharki: – Trochę się nagotujesz. Jeden z rajców powiedział, że gości będziemymieć być może nawet przez kilka tygodni! Słynne spotkanie monarchów w Krakowie zostaje zaplanowane na 22 września. Kazimierz jako inteligentny, a przy tym sprytny polityk zdaje sobie sprawę, że pretekst do takiego zjazdu nie może być małej wagi, musi też dotyczyć wszystkich gości – tylko wtedy monarchowie zgodzą się na przybycie. – Mówisz zatem, wyprawa na Turków? – zwraca się król do swego doradcy. – To jest to! Turków boimy się wszyscy i rzeczywiście potrzebujemy skutecznej strategii, by stawić czoła ich najazdom. Kazimierz zaprasza więc pozostałych władców pod pretekstem rozwiązania problemu tureckich wypraw do Europy. Oczywiście, dla niego samego najważniejszą kwestią jest polityka równowagi w środkowej Europie. – Musimy działać taktownie, a przede wszystkim w sposób dyplomatyczny – tylko wtedy nasz kraj zyska większe znaczenie na arenie międzynarodowej – rozmyśla władca. W niedzielę 22 września 1364 r. do okazale przystrojonego Krakowa przyjeżdża sam cesarz Świętego Cesarstwa Rzymskiego Narodu Niemieckiego, a zarazem czeski król, Karol IV (1316–1378).W mieście oczekują go już władcy Polski, Węgier, Cypru i Danii. Poza nimi obecni są także książęta: bawarski, mazowiecki, pomorski i austriacki. Co prawda kongres rozpoczyna się od omówienia problemu wyboru strategii wojennej przeciwko tureckiej armii, rozmowy szybko jednak przesuwają się ku innym rejonom. Palącym problemem polskiego króla jest kwestia sukcesji jego tronu, stąd też przy najbliższej nadarzającej się okazji zabiera głos. Jego niekończący się monolog przerywa jednak nagle książę świdnicki, Bolesław II Mały (1312–1368): – Wydaje mi się, że czas zacząć rozmawiać o tym, jak w kompromisowy sposób rozwiązać spór między królem węgierskim a cesarzem Karolem IV. Takiego grubiańskiego zachowania Kazimierz się nie spodziewał – nikt do tej pory nie przerywał mu jego wypowiedzi. Swoje problemy zostawia więc na potem, a niekulturalnemu Bolesławowi przerywa tematem, który interesuje rzeczywiście. Kazimierz przedstawia projekt stworzenia wspólnej ligi państw, złożonej ze wszystkichuczestników spotkania, której celem będzie walka z Turkami. W tej samej chwili margrabia brandenburski obraca się cicho w stronę księcia austriackiego, szepcząc: – Jak wam smakowały przepiórki w winie? Książę wspomina je z rozmarzeniem: – Były wspaniałe! Wieczorem czeka nas wieprzowa uczta… Mówcy zmieniają się, po czym głos zabiera król Cypru, Piotr I (1328–1369), który z zachwytem przysłuchuje się planom Kazimierza: – Tacy ludzie uratowaliby nawet naszą wyspę… Wybucha twórcza, wielogodzinna i wyczerpująca dyskusja. Szczęściem kongres trwa kilka dni. Mimo to omówienie wszystkich przygotowanych tematów jest niemożliwością. Spotkanie największych osobistości polityki i świata dyplomacji ówczesnej Europy przyniesie jednak liczne i bardzo obiecujące porozumienia. A przede wszystkim pokaże całemu światu Kraków w pełnym blasku. Lena Wachowska 				