Żarty się skończyły - taka refleksja wyłania się po lekturze raportu opublikowanego przez dziennikarza stacji CNN. Z przeprowadzonego przez niego śledztwa, opartego na rządowych sprawozdaniach oraz naukowych analizach, wynika, że już wkrótce świat stanie w obliczu problemu wielkiego głodu. Tym razem nie będzie on dotyczył wyłącznie krajów Trzeciego Świata, ale mieszkańców żyjących na całej planecie. Co gorsza, nie jest to wizja, z którą świat zostanie skonfrontowany za iks lat. Z takim wyzwaniem przyjdzie nam się zmierzyć już... w przyszłym roku!Autorem szokującego przekazu jest David Frum, amerykańsko-kanadyjski dziennikarz, który na stałe współpracuje ze stacją CNN, a w przeszłości był konsultantem ds. ekonomicznych prezydenta Georga W. Busha. Na początku września sprawozdawca opublikował szokujący artykuł, w którym opierając się na dokładnych danych, wysnuł wstrząsającą prognozę, dotyczącą bezpośrednio ludzi pod każdą szerokością geograficzną. W jego opinii, to co będzie się działo w przyszłym roku, już dziś mrozi krew w żyłach."Rok 2013 będzie czasem poważnego kryzysu o zasięgu globalnym. To właściwie już się zaczęło" - napisał Frum w swoim artykule, w którym zaprezentował zarówno przyczyny, jak i skutki nadciągającego dramatu.Jednym z powodów katastrofy będzie klęska suszy, jaka uderzyła w tym roku w rolników na całym świecie. Uprawy w różnych częściach globu - m.in. w Stanach Zjednoczonych, Australii czy Rosji - zostały zdewastowane przez palące słońce. Tak kiepskich zbiorów nie notowano od ponad 10 lat. To wszystko przekłada się na rosnące ceny żywności, która i tak jest już koszmarnie droga.
Zdaniem analityka, tragiczna sytuacja rolników wywoła efekt domina, który w wielu krajach może prowadzić nawet do destabilizacji sytuacji politycznej - poinformował serwis pravda.ru.Pomimo tego, że skutki nadchodzącej fali wielkiego kryzysu odczujemy wszyscy, najbardziej dostanie się znów najuboższym, którzy do tej pory większość swoich dochodów przeznaczali na żywność. Przy tak napiętej sytuacji nawet drobiazg będzie mógł stanowić iskrę zapalną, która spowoduje, że ludzie wyjdą na ulice. W wielu krajach może dojść do zamieszek."Głodni ludzie to źli ludzie, którzy są w stanie obalać rządy" - konstatuje David Frum.(rc/ac)						