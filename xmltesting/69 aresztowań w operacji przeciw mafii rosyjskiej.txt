69 osób zostało zatrzymanych w poniedziałek w kilku krajach europejskich w ramach operacji przeciwko mafii rosyjskiej. Dziennik "El Mundo" informuje, że pozaHiszpanią operacja objęła także Francję, Włochy, Austrię, Szwajcarię i Niemcy.W Hiszpanii zatrzymano w różnych regionach - Katalonii, Walencji, Bilbao i Madrycie - 24 osoby - poinformowały hiszpańskie źródła policyjne. Według hiszpańskiej policji, rozbita struktura mafii rosyjskiej miała charakter hierarchiczny i współpracowała z armeńską organizacją mafijną - informuje dziennik "El Pais" na swojej stronie internetowej.Są dowody, że zatrzymani działali w Hiszpanii od 4 lat. Zarzuca im się przede wszystkim handel narkotykami i bronią, korupcję, łapówkarstwo oraz pranie brudnych pieniędzy.PAP/mw/ kar/ 				