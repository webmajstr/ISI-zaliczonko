Potężny węgorz terroryzuje amatorów pływania w australijskiej miejscowości Gold Coast. W ostatnich dniach ryba dotkliwie pokąsała kilkanaście osób. Władze Parku Narodowego Lamington, przerażone skalą zjawiska, postanowiły ostrzec chętnych do kąpieli w zbiorniku wodnym, umieszczając na trasie do kąpieliska specjalne informacje.Ma ponad metr długości, a liczba jego ofiar rośnie w zatrważającym tempie. - donosi australijski serwis "News". Niestety poza rozlokowaniem tabliczek ostrzegających przed zagrożeniem, nic więcej nie można zrobić. Skalny basen, którzy "upatrzył" sobie agresywny gość, znajduje się bowiem w obrębie parku znajdującego się pod ścisłą ochroną, więc żadna interwencja z zewnątrz nie wchodzi w grę. Jedyne, co pozostaje spragnionym kąpieli turystom i mieszkańcom, to czekać aż "rozbójnik" sam sobie odpłynie. Można też zaryzykować kąpiel, ale władze ostrzegają: Konsekwencje takiego wybryku mogą być opłakane. Przekonała się o tym studentka Carolina Franco, która zapragnęła chłodzącej kąpieli, w otoczonym przez skały zbiorniku."Widzieliśmy węgorza, który pływa dookoła nas, ale nie myśleliśmy, że one atakują ludzi, więc się nie martwiliśmy. To co się stało potem było przerażające" - opowiada Carolina Franco. Młoda kobieta została ugryziona przez rybę w dwóch miejscach. Obrażenia spowodowane przez węgorza wymagały interwencji lekarza. Konieczny był zastrzyk przeciwtężcowy. Ślady pozostawione przez napastnika będą widoczne jeszcze przez długi czas.Władze australijskiego parku nie podały żadnych konkretów dotyczących choćby odmiany, która grasuje w tamtejszych wodach. Węgorze są niebezpieczne ze względu na występujący w ich krwi jad, który destrukcyjnie wpływa na serce i układ nerwowy. Na naszym kontynencie do najbardziej popularnych należy węgorz europejski, który osiąga nawet 150 cm długości. 				