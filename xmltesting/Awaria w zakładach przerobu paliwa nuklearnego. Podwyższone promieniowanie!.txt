Brytyjskie zakłady przerobu paliwa nuklearnego w Sellafield poinformowały w piątek o zmniejszeniu liczby swego pracującego personelu po tym, gdy jeden z umieszczonych tam czujników wykrył wysoki poziom promieniowania."W następstwie ostrożnościowej i przemyślanej decyzji zakłady w Sellafield pracują dziś normalnie, ale przy zmniejszonej obsadzie personalnej" - głosi komunikat kierownictwa zakładów. Według niego na stanowiskach pozostali tylko ci pracownicy, których funkcje są absolutnieniezbędne. Wykryte promieniowanie przewyższa naturalne tło radiacyjne, ale jest znacznie niższe od poziomu, który wymagałby podjęcia awaryjnych przedsięwzięć ochronnych. Sellafield leży nad Morzem Irlandzkim w hrabstwie Cumbria na północnym zachodzie Anglii. Pracują tam obecnie tylko zakłady rzerobu paliwa, a pobliska wyłączona elektrownia atomowa jest stopniowo likwidowana przez konsorcjum trzech firm - brytyjskiej Amec, francuskiej Areva i amerykańskiej URS.Brytyjskie ministerstwo energetyki poinformowało, że jest w stałym kontakcie z Sellafield. Jakzaznaczyło, nie ma powodu, by sądzić, iż incydent ma charakter poważniejszy niż zadeklarowano w komunikacie zakładów. PAP 				