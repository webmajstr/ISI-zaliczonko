Organ nadzorujący stacje telewizyjne na terenie Australii poinformował, że jeden z tamtejszych nadawców złamał obowiązujące normy. Australijski Kanał 9 naruszył jeden z paragrafów obowiązującego zarządzenia, które zabrania hipnotyzowania widzów podczas nadawania programów.Do incydentu pogwałcającego istniejące przepisy doszło we wrześniu ubiegłego roku, podczas emisji "Aktualności". W jednej z części programu, zatytułowanej "Myśl chudnąc" i poświęconej problemowi odchudzania, zasugerowano, że jedną z metod pozbywania się zbędnych kilogramów może być zastosowanie hipnozy. W ramach wielkiego finału, obecny w studiu hipnotyzer zademonstrował, w jaki sposób wprowadzenie w stan hipnozy może być użyteczne podczas walki z nadwagą. Program zakończył się jednominutową sesją, podczas której zaproszony specjalista dał popis swoich umiejętności.Jak poinformował australijski serwis ABC News, gospodarz prowadzący program poinformował wprawdzie widzów o tym, co będzie się działo w dalszej części programu, ale nie zmienia to faktu, że został złamany jeden z istotnych punktów Kodeksu Postępowania Telewizji Komercyjnych. Obowiązujący od 2004 r. statut bezwzględnie zakazuje emisji programów, które mogą wprowadzać odbiorców w stan hipnozy.
Australijski Urząd ds. Komunikacji i Mediów (ACMA) bada ponadto, dlaczego Kanał 9 nie udzielił pisemnej odpowiedzi na skargi otrzymane od widzów, którym nie spodobał się program.Wspomniany kodeks, który zabrania hipnotyzowania widzów obowiązuje dopiero od 2004 r., ale i tak nie mamy teraz wątpliwości, że Anatolij Kaszpirowski jest w Australii postacią nieznaną. Australijczycy nie wiedzą co stracili.