27 stycznia, w jednym z chińskich szpitali na świat przyszło dziecko, którego matką została 9-letnia dziewczynka. Na razie nie wiadomo, kto jest ojcem maleństwa. W sprawie zostało wszczęte już śledztwo.O bulwersującym przypadku 9-letniej matki poinformował chiński serwis "City Evening News". Jego dziennikarze dowiedzieli się, że 25 stycznia do szpitala w Changchun została przyjęta 9-letnia dziewczynka, która znajduje się w dziewiątym miesiącu ciąży. Personel szpitala nie był jednak skory do podawania jakichkolwiek informacji na temat stanu dziewczynki. Pracująca na oddziale ginekologicznym pielęgniarka wyjawiła jedynie, że przyszła mama oraz jej rodzina pochodzą z Songyuan w północno-wschodnich Chinach. Z relacji pracownicy szpitala wynikało, że 9-latka wygląda bardzo dojrzale oraz że jej rodzina niechętnie wypowiada się o całej sytuacji.Dziecko urodziło się 27 stycznia w południe. Poród nastąpił przez cesarskie cięcie. Wedle ujawnionych informacji, dziecko płci męskiej ważyło 2,75 kg. Zarówno matka jak i maluch są w dobrym stanie.Serwis "City Evening News" podał, że rodzina dziewczynki o sprawie poinformowała już odpowiednie służby. Dotąd nie udało się ustalić, kto jest ojcem noworodka. Zgodnie z chińskim prawem, kontakty seksualne z dziećmi poniżej 14 roku życia są bezwzględnie zabronione.
9-letnia Chinka, która właśnie została matką nie jest jednak najmłodszą rodzicielką w historii. Za najmłodszą matkę świata uchodzi wciąż Peruwianka Lina Medina, która w 1939 r., w wieku 5 lat urodziła syna Gerardo. Chłopiec dorastał w przeświadczeniu, że Lina jest jego siostrą. Dopiero w wieku 10 lat poznał prawdę. Informacje o tym, w jakich okolicznościach Lina zaszła w ciążę ani kto był ojcem Gerardo, nigdy nie ujrzały światła dziennego. Również z Peru pochodzi Hunuco, która w 2006 r. w wieku 8 lat, urodziła dwukilogramowe maleństwo. Jak się potem okazało, Hunuco zaszła w ciążę w wyniku gwałtu, którego dokonało dwóch jej kuzynów.(rc)