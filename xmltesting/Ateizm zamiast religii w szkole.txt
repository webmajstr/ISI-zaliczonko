Do programu nauczania w Wielkiej Brytanii włączono nowe przedmioty, na które może uczęszczać młodzież przygotowująca się do egzaminu kończącego naukę w szkole. W trakcie zajęć uczniowie dowiedzą się m.in. jak bardzo popularny staje się ateizm na świecie oraz usłyszą o ideach kierujących ruchami rastafariańskimi.Twórcy założeń, które realizowane będą w trakcie zajęć widzą w nich same pozytywy. Uważają bowiem, że w nowy program pozwoli dostrzec młodzieży różnorodność kulturową wielu zakątków świata, determinowaną często przez wierzenia konkretnej grupy. Podczas lekcji uczniowie usłyszą, jak członkowie poszczególnych wyznań spoglądają na małżeństwa homoseksualne; w jaki sposób przestrzega się praw człowieka w ramach wyznań religijnych; a nawet o tym jak różne religie zapatrują się na problem żywności genetycznie modyfikowanej. Nie zabraknie tematów poświęconych przymusowym małżeństwom oraz klonowaniu.Sporo osób ma jednak wątpliwości co do założeń programowych nowych kursów. W trakcie lekcji poświęconych nurtom religijnym zabraknie bowiem rozważań poświęconych Biblii oraz innym znanym księgom. Nie wszystkim w smak jest też duży nacisk, który kładzie się na to, aby przedmiot odniósł sukces. Już w tej chwili widoczny jest błyskawiczny wzrost osób zapisujących się na zajęcia dotyczące religii. W ciągu dwóch ostatnich lat liczba ta wzrosła z 24 tysięcy do 171 tysięcy. - poinformował dziennik "The Daily Telegraph".
Już od września uruchomione zostaną trzy kolejne kursy, które prawdopodobnie wzmogą zainteresowanie tą tematyką. Kurs "Religia i wierzenia w dzisiejszym świecie" zajmie się np. problemami bliskimi także Brytyjskiemu Stowarzyszeniu Humanistów - organizacji odpowiedzialnej za organizację kampanii reklamowej ateistów w Wielkiej Brytanii. Na zajęciach dość szczegółowo omówiona zostanie problematyka mniejszości religijnych. Szczególny nacisk ma być położny na ruchy takie jak Falun Gong - zajmujący się doskonaleniem sfery cielesnej i duchowej; oraz Zakon Bardów, Owatów i Druidów, który jest organizacją pogańską."Jestem intelektualnie podekscytowany nowym GCSE (egzamin zdawany zwykle na zakończenie nauki w szkole średniej, w wieku 15-16 lat), który będzie wyzwaniem dla uczniów do tego, aby myśleli na temat roli religii we współczesnej Wielkiej Brytanii." - powiedział profesor Liam Gearon, który był orędownikiem wprowadzenia tego typu zajęć.Tymczasem Anastasia de Waal - ekspert z instytutu Civitas uważa, że dążąc do popularyzacji przedmiotów takich jak ten, zapomina się o przekazywaniu elementarnej wiedzy, która będzie potrzebna dzisiejszej młodzieży w dorosłości.						