Kolejny przypadek zbiorowej histerii czy efekt hipnozy albo nawet działania sił nadprzyrodzonych, jak sugerują niektóre komentarze? Władze w Japonii badają kulisy dziwnego incydentu, do jakiego doszło w jednej z japońskich szkół. W wyniku zagadkowego wypadku osiemnaście dziewcząt trafiło do szpitala.Ostatnie wydarzenia, do jakich doszło w jednej z japońskich szkół, wiele osób już porównuje do literackiego obrazu zaprezentowanego przez mistrza horroru, Stephena Kinga w powieści "Carrie". Wszystko przez rzekome podobieństwo książkowej bohaterki do pochodzącej z Kraju Kwitnącej Wiśni dziewczyny, która oskarżona jest o przyczynienie się do całego zamieszania.Do zdarzenia, które szeroko komentowane jest w mediach, doszło w prestiżowej szkole w miejscowości Kamigori, w prefekturze Hyogo. Władze tej przeznaczonej wyłącznie dla dziewcząt placówki zmuszone były do wezwania pomocy medycznej aż do osiemnastu uczennic, które nagle zaczęły się dziwnie czuć. Najpierw wszystkie z nich ogarnął stan skrajnej paniki, a potem pojawiły się u nich poważne problemy z oddychaniem. Stan nastolatek okazał się na tyle poważny, że konieczna była ich hospitalizacja. Pacjentki trafiły do dwóch różnych klinik.W sprawie zagadkowego zachorowania kilkunastu dziewcząt natychmiast zostało wszczęte śledztwo. Wielkie było zdziwienie mundurowych, kiedy przesłuchiwane nastolatki stwierdziły, że do dramatycznych wydarzeń i nagłego pogorszenia się stanu zdrowia niektórych uczennic - siedemnastu pierwszoklasistek oraz jednej trzecioklasistki - przyczynić miała się jedna z nich. Młode Japonki stwierdziły, że jedna z dziewcząt, która także trafiła do szpitala z zagadkowymi objawami, posiadała nadnaturalne zdolności o charakterze metapsychicznym.Przedstawiciele policji w Aioi, która prowadzi śledztwo, przyznali, że w czasie czynności służbowych, gdy prowadzone były przesłuchania, większość ze świadków wskazała na paranormalne przyczyny zjawiska. Co ciekawe, większość z przedstawicieli lokalnej społeczności podobne stanowisko wyraziło też w ramach serwisów społecznościowych.
"To nie wyglądało jak typowa hiperwentylacja" - napisała Kaisei Yoshimura, jedna z uczennic. "Wiele podejrzliwych głosów pojawiło się w internecie. Ciekawe, czy nie lepszym postępowaniem byłoby w tej sytuacji wezwanie egzorcysty".Z ujawnionych przez policję informacji wynika, że większość z poszkodowanych wyszła już ze szpitala. Dziewczyna, która znalazła się w ogniu krytyki i obwiniania jest o cale zamieszanie, nie zabrała stanowiska w swojej sprawie.Incydent, do jakiego doszło w Japonii, nie jest odosobnionym przypadkiem. O podobnych zdarzeniach, które miejsce mają np. w szkołach, media informują regularnie. W 2011 r. głośno było o dziwnej chorobie o nieznanej etiologii, która dała się we znaki młodym mieszkańcom Wietnamu. Zapadała na nią m.in. młodzież ze szkół w tamtejszej prowincji Phu Yen. Objawy za każdym razem były takie same - uczniowie tracili przytomność; upadali, a chwilę później wstawali i przewracali się powtórnie. Wtedy również pojawiły się sugestie, że był to przypadek zbiorowej histerii.W 2008 r., w Tanzanii doszło do sytuacji, która do złudzenia przypominała wydarzenia wietnamskie. 20 uczennic zaczęło wtedy nagle upadać na podłogę i tracić przytomność. Te które nie zemdlały, a były jedynie świadkami dziwnego zdarzenia, zaczęły histeryzować i wrzeszczeć; inne biegały wokół szkoły.(rc/ac/niewiarygodne.pl)						