Najmądrzejsze dziecko świata ma 9 lat i mieszka w Singapurze. Pochodzi z rodziny emigrantów i w tej chwili zgłębia tajniki chemii na uniwersytecie.Ainan Cawley zdał egzamin GCSE, będący odpowiednikiem polskiego egzaminu gimnazjalnego - w wieku 7 lat. Potrafi podać liczbę pi do 518 miejsc po przecinku, a Tablicę Mendelejewa ma w jednym palcu. Jednak jego zainteresowania nie ograniczają się do jednej czy dwóch dyscyplin. "Jego wizje są rozległe i dotyczą takich dziedzin, jak: fizyka, biologia, chemia - ze szczególnym naciskiem na te ostatnie; jego spostrzeżenia czasami wydają się być prorocze, bo widzi, co jest możliwe, a nie tylko to, co jest teraz." - opowiada jego ojciec Valentine Cawley, który prowadzi blog poświęcony synowi i jego niezwykłym uzdolnieniom. Internetowy pamiętnik nosi nazwę: "Chłopiec, który wiedział za dużo". Chłopak podobno aż się rwie do odkrywania nowych rzeczy, szczególnie tych, które są związane z nauką.Jego ojciec zapewnił, że Ainan nie jest zarozumialcem, który widzi tylko czubek własnego nosa. Chłopiec ma podobno wielu znajomych w swoim wieku, z którymi lubi się bawić, ale równie dobrze dogaduje się z dorosłymi. Z relacji Valentine'a Cawley'a można wnioskować, że cała rodzina jest wybitnie uzdolniona. Ojciec 9-letniego studenta chwali się, że jego bracia także wykazują niebanalne umiejętności. 5-letniego syna Fintana opisał, jako "utalentowanego młodego aktora", a 3-letni Tiarnan jest podobno "małym geniuszem." Dziennik "The Daily Telegraph" poinformował, że młody geniusz jest bohaterem filmu dokumentalnego pt.: "Najmądrzejsze dziecko świata i ja", który wyemituje wkrótce brytyjska telewizja. 				