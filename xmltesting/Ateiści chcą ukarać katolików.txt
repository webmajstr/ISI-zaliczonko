Słynące ze swojej "tolerancji" organizacje, których członkowie nazywają się ateistami, ogłosiły plany przeprowadzenia kolejnej akcji, która wymierzona będzie w ludzi wierzących oraz ich uczucia religijne. Przedstawiciele stowarzyszenia "Ateiści walczący" z siedzibą w Madrycie zapowiedzieli, że podczas Wielkiego Tygodnia - okresu wyjątkowego w tradycji chrześcijan - "ukarzą katolików". O swoim projekcie opowiedzieli na antenie madryckiej stacji Radio ELA.Z informacji podanych przez ludzi reprezentujących "Ateistów walczących", kluczowe dla całej akcji działania mają zostać przeprowadzone na ulicach i skwerach stolicy Hiszpanii - szczególnie w tych miejscach, których patronami są katoliccy święci. Wśród deklaracji, które padły na antenie stacji radiowej można było usłyszeć o "karze", która spotka wyznawców Jezusa oraz o "uszczerbku", jaki poniesie wizerunek katolików.Ateiści zapowiedzieli już, że w ramach całej inicjatywy będą z szacunkiem odnosić się do wydarzeń, które miały miejsce w Hiszpanii w 1936 r. W czasie panującej wówczas wojny domowej, palono kościoły i miejsca kultu chrześcijan. Jednym z punktów kulminacyjnych "karania katolików" będzie Procesja Ateistów zorganizowana równolegle do Drogi Krzyżowej. Zgodnie z założeniami, uczestnicy marszu ateistów będą podczas marszu szydzić z poszczególnych stacji Drogi Krzyżowej i kpić z Męki Chrystusowej."Postępowi" ateiści zapowiedzieli także przeprowadzenie jednej ze swoich akcji w czasie nadchodzącej wizyty Ojca Świętego w Hiszpanii. Latem tego roku, papież Benedykt XVI ma pojawić się w Madrycie na Światowych Dniach Młodzieży. Członkowie stowarzyszenia przyznali na antenie stacji, że zamierzają przywitać papieża w taki sposób, "w jaki na to zasługuje".
Planowane przez "Ateistów walczących" działania są jednym z wielu przykładów prześladowań chrześcijan w Hiszpanii. Jednym z głównych kierunków sprawującego tam władzę lewicowego rządu jest marginalizacja roli Kościoła w życiu publicznym. Taka postawa rządu premiera Zapatero znajduje swoje odzwierciedlenie w rosnącej niechęci części społeczeństwa do instytucji religijnych. Do kontrowersyjnego incydentu doszło w Hiszpanii w styczniu tego roku. Zamknięta została wówczas kaplica na Uniwersytecie w Barcelonie. Kroki takie zostały podjęte po tym, jak niechętni Kościołowi studenci zaczęli nękać nauczycieli oraz akademików modlących się w kaplicy. W czasie jednego z zajść doszło do znieważenia księdza oraz Eucharystii.(rc/ac)						