Lekarze w Chinach nie potrafią jednoznacznie odpowiedzieć na pytanie, co dolega sześcioletniej Li Xiaoyuan. Ciało małej Chinki gęsto porastają szare włosy przypominające sierść kota.Wszystko zaczęło się kilka miesięcy temu, kiedy na plecach sześciolatki pojawiło się niewielkie znamię. Dookoła miejsca, w którym pojawił się pieprzyk znajdowały się włoski, które wkrótce zaczęły rozprzestrzeniać się na całym ciele. W tej chwili "sierść" pokrywa już niemal całe plecy i zaczyna rosnąć także na jej twarzy i ramionach.Rodzice są zrozpaczeni, a lekarze nie do końca wiedzą, co dalej robić. Sama sześciolatka także przeżywa prawdziwy dramat. Rówieśnicy nie chcą mieć bowiem nic wspólnego z Li Xiaoyuan, którą sami zaczęli nazywać dziewczyną-kotem. "Biedna dziewczynka - spoglądanie na jej cierpienie łamie nam serca." - opowiada zatroskana matka chorej sześciolatki.Ojciec młodej Chinki uważa, że częściową odpowiedzialność za zaistniałą sytuację ponoszą lekarze, którzy nie podjęli właściwych kroków, kiedy jeszcze był na to czas. - poinformował dziennik "The Sun". "Mówili nam, że to tylko znamię, nawet wtedy, kiedy to zaczęło się rozprzestrzeniać, ale teraz sierść pokrywa już połowę jej ciała." - powiedział mężczyzna.Zdaniem lekarzy ze szpitala dermatologicznego w Zhaoqing, dziewczynka może cierpieć na rzadką postać jakiejś choroby, która powoduje, że w żaden sposób nie można zapanować nad rozprzestrzeniającymi się w olbrzymim tempie znamionami."Kiedy były mniejsze, mogliśmy zastosować leczenie laserem. Ale nawet gdybyśmy usunęli je operacyjnie, istnieje spore prawdopodobieństwo, że doszłoby do krwotoku pooperacyjnego." - stwierdził dr Lou Zhongquan.(rc) 				