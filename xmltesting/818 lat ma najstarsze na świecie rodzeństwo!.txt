Na Sardynii żyje najstarsze na świecie rodzeństwo składające się z dziewięciorga braci i sióstr, których łączny wiek wynosi 818 lat – informuje AFP powołując się na włoska prasę. Oczywiście wszyscy trafili do księgi rekordów Guinnessa. Sardynia znana jest z tego, że żyje tam wyjątkowo dużo stulatków. Tym razem wyszukano rodzinę Melisów z Perdasdefogu (w południowo-wschodniej części wyspy), w której jest najwięcej osób długowiecznych.Najstarsza jest Consolata, która skończyła 104 lata i ma 9 dzieci, 24 wnuków i 25 prawnuków. O pięć lat młodsza (ma 99 lat) jest jej siostra Claudia, a w dalszej kolejności według wieku są: Maria (97), Antonio (93), Concetta (91), Adolfo (89), Vitalio (86), Vitalia (81), and Mafalda (78).Większość z nich jest wciąż w dobrej kondycji i pełnej sprawności. Claudia nadal w każdą niedzielę chodzi zna mszę, z kolei Adolfo regularnie odwiedza pobliski bar.Od czego zależy długowieczność Sardynczyków?Prof. Luca Deiana z uniwersytetu Sassari na Sardynii przebadał od 1996 r. 2,5 tys. stuletnich mieszkańców wyspy. Twierdzi, że nie ma jednak czynnika, dzięki któremu wielu z nich żyje wyjątkowo długo. „Niektóre osoby wykazują genetyczne skłonności do długowieczności, ale na wyspie jest dużo pożywnych owoców, szczególnie gruszek i śliwek” - stwierdził w wypowiedzi dla „Corriere della Sera”. PAP/zbw/ agt/ 				