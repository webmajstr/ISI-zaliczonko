Większość ludzi w Polsce nie daje wiary w informacje o niebezpieczeństwie, jakie wiąże się z dalszym rozprzestrzenianiem się wirusa A/H1N1. Wyniki naszej ankiety jasno pokazują, że za większe niebezpieczeństwo dla naszego zdrowia uznajemy grypę sezonową, niż odmianę A/H1N1, którą wciąż straszą niektóre media. Nieco inne nastroje panują u naszych sąsiadów. W wielu rejonach na wschód od naszej granicy zapanowała panika, którą dodatkowo podsycają dziennikarze.Część z nich uważa, że rząd informując o pandemii świńskiej grypy, nie mówi całej prawdy. Wiele przypuszczeń snutych przez komentatorów zostało potwierdzonych przez naukowców oraz Światową Organizacje Zdrowia. Wynika z nich, że najgorsze jeszcze przed nami, a pandemia wirusa A/H1N1, z którą mamy do czynienia teraz, może być czymś znacznie gorszym niż pandemia z lat 1918-1919, nazywanej też pandemią grypy "hiszpanki".Wielu specjalistów potwierdziło już przypuszczenia, o tym, że wirus świńskiej grypy uległ mutacji, a tym samym stał się bardziej "zjadliwy". Według doniesień, do zachorowań na nietypową odmianę grypy miało dojść już m.in. na Ukrainie. W trakcie sekcji zwłok dokonanej u osób, które zmarły tam na grypę A/H1N1 stwierdzono budzące przerażenie zmiany w płucach. Ich narządy oddechowe miały być czarne jak węgiel. "To wirusowy atak, który niszczy płuca. Kiedy tylko wirus dostanie się do płuc, rozpoczyna się krwawienie w gronkach płucnych." - powiedział prof. Wiktor Baczinski z Czerniowców na Ukrainie. Specjalista stwierdził tym samym, że do śmierci pacjentów nie doprowadza w tym przypadku zapalenie płuc, ale wstrząs kardiogenny.
O mutacji wirusa H1N1 głośno mówią także członkowie Światowej Organizacji Zdrowia. Ta sama mutacja wirusa, którą stwierdzono na Ukrainie została też zaobserwowana w Norwegii, Hongkongu oraz dwóch amerykańskich stanach - Karolinie Północnej oraz Iowa. W niektórych śmiertelnych przypadkach spowodowanych przez A/H1N1 stwierdzono tam zmiany w receptorach D225G, co oznacza, że wirus mutuje i staje się coraz bardziej zjadliwy. - poinformował serwis pravda.ru.W tej chwili epidemiolodzy najbardziej obawiają się połączenia wirusa H1N1 z H5N1 - szczepem wirusa ptasiej grypy. Wielu z nich uważa, że jeśli do takiej mutacji dojdzie, to świat stanie w obliczu globalnej katastrofy.Dotychczas Światowa Organizacja Zdrowia potwierdziła 500 tysięcy zachorowań na grypę A/H1N1, z czego 7 tysięcy przypadków okazało się śmiertelnych.(rc)						