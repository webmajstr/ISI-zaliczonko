Sonda przeprowadzona wśród pracowników biurowych w Wielkiej Brytanii nie pozostawia żadnych wątpliwości. Brytyjczycy w pracy piją, romansują i oglądają filmy porno.Badanie sondażowe jednoznacznie wykazało, że tamtejsi pracownicy sporą część dnia pracy poświęcają na wszystko... poza samą pracą. Aż 33 % z nich przyznaje, że na komputerze biurowym ogląda filmy pornograficzne lub przegląda inne nieodpowiednie treści. Co ciekawe - większość z nich cieszy swoje oko ponętnymi obrazami w sposób dyskretny. Okazuje się bowiem, że tylko 7 % z nich, zostało przyłapanych w pracy na niecnym występku.To jednak nie koniec informacji, które w dość niekorzystnym świetle stawiają pracowników biurowych z Wysp. 56 % z nich potwierdziło, że zdarzyło im się popijać w trakcie przerwy na lunch, a potem wykonywać obowiązki w stanie nietrzeźwym. Aż 59 % cierpiało w pracy z powodu kaca. Kolejne liczby również nie przysparzają chwały zatrudnionym w biurach. 31 % wolało zostać w pubie na popijawie, zamiast zjawić się na umówionym spotkaniu. Romansowanie w pracy także jest na porządku dziennym. 62 % Brytyjczyków, flirt w godzinach pracy stawia ponad obowiązki.Dziennik "The Daily Telegraph" opisując wyniki sondy wspomniał także o grupie 28 % osób, które lubią sobie pospać na biurku. W czasie, gdy jedni śpią, inni wysyłają e-maile z głupstwami. 54 % pracowników wysłało przez pomyłkę wiadomość do całej grupy roboczej, a co czwarty - nadał przez roztargnienie do kolegów z pracy - pikantną wiadomość przeznaczoną tylko dla kogoś bliskiego.Badanie zostało przeprowadzone na próbie 400 pracowników biurowych z Wielkiej Brytanii. Ciekawe, jak podobna sonda wypadłaby w Polsce?