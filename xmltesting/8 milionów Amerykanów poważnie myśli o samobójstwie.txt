Najnowsze wyniki badań amerykańskiego Biura ds. Narkomanii i Zdrowia Psychicznego (SAMHSA) nie napawają zbytnim optymizmem i zmuszają do gruntownego przewartościowania legendarnego "american dream". SAMHSA alarmuje - corocznie ponad 8 milionów Amerykanów myśli poważnie o samobójstwie.Badania przeprowadzone były na grupie 46,190 osób powyżej 18 roku życia. Poprzednio amerykańskie władze nie prowadziły tego typu badań, a skłonności samobójcze badane były tylko wśród osób z poważną depresją.Wśród innych wyników badania warto odnotować, iż:- tendencje samobójcze są najwyższe w najmłodszej z przebadanych grup, tj. u osób pomiędzy 18 i 25 rokiem życia. Aż 6.9% procent osób w tej grupie przyznało, że często myśli o samobójstwie. W kolejnej grupie badanych, tj. u osób pomiędzy 26 i 49 rokiem życia, występuje niższy procent osób ze skłonnościami samobójczymi (3,9%).- najrzadziej myśli o samobójstwie najstarsza z badanych grup, czyli Amerykanie powyżej 50 roku życia. Wśród nich zaledwie 2,3 procent przyznało się do tego, że przynajmniej raz poważnie zastanawiało się nad odebraniem sobie życiaJak podaje agencja AP, w Stanach Zjednoczonych każdego roku ma miejsce około 32.000 samobójstw. Zdaniem specjalistów komentujących wyniki badań przeprowadzonych przez SAMHSA, ta liczba w najbliższych latach może jeszcze wzrosnąć.ac 				