5 marca 1940 r. Biuro Polityczne WKP(b) podjęło uchwałę o rozstrzelaniupolskich oficerów więzionych w obozach na terenie Związku Sowieckiego oraz innych więźniów polskichprzetrzymywanych w zachodnich obwodach Ukrainy i Białorusi.Na mocy tej decyzji 3 kwietnia 1940 r. NKWD rozpoczęło likwidację obozu w Kozielsku, a dwa dnipóźniej obozów w Starobielsku i Ostaszkowie. W ciągu następnych sześciu tygodni rozstrzelano 14 587polskich jeńców.Zamordowano również - na mocy tej samej decyzji - około 7 300 Polaków przetrzymywanych przez NKWD wwięzieniach na obszarze przedwojennych wschodnich województw Rzeczypospolitej.Po sowieckiej agresji na Polskę 17 września 1939 r. w niewoli sowieckiej znalazło się 240-250 tys.polskich jeńców, w tym ponad 10 tys. oficerów.Już 19 września 1939 r. Ławrientij Beria powołał Zarząd do Spraw Jeńców Wojennych i Internowanychprzy NKWD oraz nakazał utworzenie sieci obozów.Na początku października 1939 r. władze sowieckie zaczęły zwalniać część jeńców-szeregowców. W tymsamym czasie podjęto decyzję o utworzeniu dwóch "obozów oficerskich" w Starobielsku i Kozielskuoraz obozu w Ostaszkowie, przeznaczonego dla funkcjonariuszy policji, KOP i więziennictwa.Pod koniec lutego 1940 r. we wspomnianych obozach więziono 6 192 policjantów i funkcjonariuszywyżej wymienionych służb oraz 8 376 oficerów. Wśród uwięzionych znajdowała się duża grupa oficerówrezerwy, powołanych do wojska w chwili wybuchu wojny. Większość z nich reprezentowała polskąinteligencję - lekarze, prawnicy, nauczyciele szkolni i akademiccy, inżynierowie, literaci,dziennikarze, działacze polityczni, urzędnicy państwowi i samorządowi, ziemianie. Obok nich wobozach znaleźli się również kapelani katoliccy, prawosławni, protestanccy oraz wyznaniamojżeszowego.
Decyzja o wymordowaniu polskich jeńców wojennych z obozów w Kozielsku, Starobielsku i Ostaszkowieoraz Polaków przetrzymywanych w więzieniach NKWD na obszarze przedwojennych wschodnich województwRzeczypospolitej zapadła na najwyższym szczeblu sowieckich władz.Podjęło ją 5 marca 1940 r. Biuro Polityczne KC WKP(b) na podstawie pisma, które ludowy komisarzspraw wewnętrznych Ławrientij Beria skierował do Stalina. Szef NKWD, oceniając w nim, że wszyscywymienieni Polacy "są zatwardziałymi, nierokującymi poprawy wrogami władzy sowieckiej", wnioskowało rozpatrzenie ich spraw w trybie specjalnym, "z zastosowaniem wobec nich najwyższego wymiaru kary- rozstrzelanie". Dodawał, że sprawy należy rozpatrzyć bez wzywania aresztowanych i bezprzedstawiania zarzutów, decyzji o zakończeniu śledztwa i aktu oskarżenia. Formalnie wyroki miałybyć wydawane przez Kolegium Specjalne NKWD, w składzie: Iwan Basztakow, Bogdan Kobułow i WsiewołodMierkułow. Powyższe wnioski przedstawione przez Berię zostały w całości przyjęte, a na jego piśmieznalazły się aprobujące podpisy Stalina - sekretarza generalnego WKP(b), Klimenta Woroszyłowa -marszałka Związku Sowieckiego i komisarza obrony, Wiaczesława Mołotowa - przew. Rady KomisarzyLudowych, komisarza spraw zagranicznych i Anastasa Mikojana - wiceprzew. Rady Komisarzy Ludowych ikomisarza handlu zagranicznego, a także ręczna notatka: "Kalinin - za, Kaganowicz - za". (MichaiłKalinin - przew. Prezydium Rady Najwyższej ZSRR - teoretycznie głowa państwa sowieckiego; ŁazarKaganowicz - wiceprzew. Rady Komisarzy Ludowych i komisarz transportu i przemysłu naftowego).Po trwających miesiąc przygotowaniach, 3 kwietnia 1940 r. rozpoczęto likwidację obozu w Kozielsku,a dwa dni później obozów w Starobielsku i Ostaszkowie. Przez następnych sześć tygodni Polacywywożeni byli z obozów grupami do miejsc kaźni.Z Kozielska 4 404 osób przewieziono do Katynia i zamordowano strzałami w tył głowy. 3 896 jeńców zeStarobielska zabito w pomieszczeniach NKWD w Charkowie, a ich ciała pogrzebano na przedmieściachmiasta w Piatichatkach. 6 287 osób z Ostaszkowa rozstrzelano w gmachu NKWD w Kalininie, obecnieTwer, a pochowano w miejscowości Miednoje. Łącznie zamordowano 14 587 osób.Na mocy decyzji z 5 marca 1940 r. wymordowano również około 7 300 Polaków przebywających w różnychwięzieniach na terenach włączonych do Związku Sowieckiego: na Ukrainie rozstrzelano 3 405 osób (ichgroby prawdopodobnie znajdują się w Bykowni pod Kijowem), a na Białorusi 3 880 (pochowanychprawdopodobnie w Kuropatach pod Mińskiem). Większość z nich stanowili aresztowani działaczekonspiracyjnych organizacji, oficerowie nie zmobilizowani we wrześniu 1939 r., urzędnicy państwowii samorządowi oraz "element społecznie niebezpieczny" z punktu widzenia władz sowieckich.Spośród jeńców z Kozielska, Starobielska i Ostaszkowa ocalała grupa 448 osób (według innych źródeł395). Byli to ci, których przewieziono do utworzonego przez NKWD obozu przejściowego w PawliszczewBorze, a następnie przetransportowano do Griazowca.
W nocy z 12 na 13 kwietnia 1940 r., a więc w czasie kiedy NKWD mordowało polskich jeńców iwięźniów, ich rodziny stały się ofiarami masowej deportacji w głąb ZSRR przeprowadzonej przezwładze sowieckie. Decyzję o jej zorganizowaniu Rada Komisarzy Ludowych podjęła 2 marca 1940 r.Według danych NKWD w czasie dokonanej wówczas wywózki zesłano łącznie około 61 tys. osób, główniedo Kazachstanu.SYMBOLICZNA ROCZNICA ZBRODNIInformację o odkryciu masowych grobów w Katyniu Niemcy podali 13 kwietnia 1943 r. (to dziśsymboliczna rocznica zbrodni).15 kwietnia 1943 r. w odpowiedzi Sowieckie Biuro Informacyjne ogłosiło, że polscy jeńcy bylizatrudnieni na robotach budowlanych na zachód od Smoleńska i "wpadli w ręce niemieckich katówfaszystowskich w lecie 1941 r., po wycofaniu się wojsk sowieckich z rejonu Smoleńska". Komunikatstwierdzał: "Niemieckie zbiry faszystowskie nie cofają się w tej swojej potwornej bredni przednajbardziej łajdackim i podłym kłamstwem, za pomocą którego usiłują ukryć niesłychane zbrodnie,popełnione, jak to teraz widać jasno, przez nich samych".Tego samego dnia, rząd RP na uchodźstwie polecił swojemu przedstawicielowi w Szwajcarii zwrócić siędo Międzynarodowego Czerwonego Krzyża z prośbą o powołanie komisji do zbadania odkrytych grobów.17 kwietnia 1943 r. strona polska złożyła w tej sprawie oficjalną notę w Genewie, dowiadując sięjednocześnie, iż wcześniej również Niemcy zwrócili się do MCK o wszczęcie dochodzenia.Działania władz niemieckich zmierzające do sprowokowania konfliktu pomiędzy aliantami miały wywołaćwrażenie, że postępowanie Berlina i polskiego rządu są ze sobą koordynowane.Joseph Goebbels zanotował w swoim dzienniku: "Sprawa Katynia przeradza się w gigantyczną politycznąaferę, która może mieć szerokie reperkusje. Wykorzystujemy ją wszelkimi możliwymi sposobami".Moskwa bardzo ostro zareagowała na propozycję dochodzenia prowadzonego przez MCK. 19 kwietnia 1943r. sowiecki dziennik "Prawda" opublikował artykuł zatytułowany "Polscy pomocnicy Hitlera".Przeczytać w nim można było m.in.: "Oszczerstwo gwałtownie się szerzy. Zanim wysechł atrament napiórach niemiecko-faszystowskich pismaków, ohydne wymysły Goebbelsa i spółki na temat rzekomegomasowego mordu na polskich oficerach dokonanego przez władze sowieckie w 1940 r. zostałypodchwycone nie tylko przez wiernych hitlerowskich służalców, ale co dziwniejsze, przezministerialne kręgi rządu generała Sikorskiego ().Polscy przywódcy w niewybaczalny sposób poszli na lep chytrej prowokacji Goebbelsa i wrzeczywistości podtrzymali nikczemne kłamstwa i oszczercze wymysły katów narodu polskiego. Wobectego trudno się dziwić, że Hitler też zwrócił się do Międzynarodowego Czerwonego Krzyża zpropozycją przeprowadzenia +dochodzenia+ na miejscu zbrodni, przygotowanej rękoma jego mistrzów wsztuce zabijania".Ujawnienie zbrodni przez Niemców posłużyło Sowietom za pretekst do zerwania stosunkówdyplomatycznych z rządem polskim w Londynie.21 kwietnia 1943 r. Stalin wysłał tajne i jednobrzmiące depesze do prezydenta Roosevelta i premieraChurchilla, w których zarzucał rządowi gen. Sikorskiego prowadzenie w zmowie z Hitlerem wrogiejkampanii przeciwko Związkowi Sowieckiemu. "Wszystkie te okoliczności - pisał Stalin - zmuszająZwiązek Sowiecki do stwierdzenia, że obecny rząd polski () faktycznie zerwał sojusznicze stosunkiz ZSRRi zajął pozycję wroga wobec Związku Sowieckiego".Formalne zerwanie stosunków dyplomatycznych przez Moskwę z polskim rządem na uchodźstwie nastąpiłow nocy z 25 na 26 kwietnia 1943 r. Był to pierwszy krok sowieckiego dyktatora w kierunku stworzeniawłasnej marionetkowej ekipy do rządzenia Polską.W sprawie katyńskiej Polacy nie uzyskali niestety wsparcia ze strony przywódców mocarstwzachodnich, którzy w imię trwałości sojuszu ze Stalinem, okazywali mu pomoc w ukrywaniu prawdy otej zbrodni.Wobec zablokowania przez Sowietów przeprowadzenia śledztwa w sprawie katyńskiej przez MCK, Niemcyzorganizowali własne dochodzenie. 28 kwietnia 1943 r. na miejsce zbrodni na zaproszenie władzniemieckich przyjechała grupa międzynarodowych ekspertów medycyny sądowej i kryminologii.Przewodniczącym zespołu został doktor Ferenc Orsos, dyrektor Instytutu Medycyny Sądowej wBudapeszcie. Eksperci jednomyślnie podpisali sprawozdanie, w którym stwierdzali, iż egzekucje napolskich jeńcach wykonano w marcu i kwietniu 1940 r.Po zajęciu Smoleńska pod koniec września 1943 r. przez Armię Czerwoną władze sowieckie powołałyspecjalną komisję do przeprowadzenia dochodzenia w sprawie Katynia pod przewodnictwem prof. dr.Nikołaja Burdenki.
24 stycznia 1944 r., po ekshumacji 925 odpowiednio spreparowanych ciał polskich oficerów,wspomniana komisja ogłosiła, że zbrodni na Polakach dokonali Niemcy między wrześniem a grudniem1941 r.W 1945 r. w trakcie procesu zbrodniarzy nazistowskich w Norymberdze Sowieci wprowadzili do aktuoskarżenia zarzut odpowiedzialności za zbrodnię katyńską. Trybunał norymberski w wydanym w 1946 r.wyroku pominął jednak sprawę zamordowania polskich oficerów z powodu braku dowodów."KŁAMSTWO KATYŃSKIE"Przez całe lata propaganda sowiecka i peerelowska twierdziły, że sprawcami zbrodni katyńskiej bylihitlerowcy.Do 1956 r. władze PRL mówiły o "perfidnej niemieckiej prowokacji w Katyniu". Potem samo słowo Katyńzniknęło całkowicie - przez lata cenzura wykreślała je z każdej publikacji.Za szerzenie w PRL "kłamstwa katyńskiego" przeprosił Polaków w 2000 r. Aleksander Kwaśniewski.Związek Sowiecki do zbrodni katyńskiej przyznał się dopiero 13 kwietnia 1990 r. Wówczas to wkomunikacie rządowej agencji TASS oficjalnie potwierdzono, że polscy jeńcy wojenni zostalirozstrzelani wiosną 1940 r. przez NKWD. Jako winnych wskazano wówczas komisarza NKWD ŁawrientijaBerię i jego zastępcę Wsiewołoda Mierkułowa.Strona sowiecka wyraziła głębokie ubolewanie w związku z tragedią katyńską, nazywając ją "jedną zcięższych zbrodni stalinizmu".Tego samego dnia prezydent ZSRR Michaił Gorbaczow przekazał prezydentowi RP WojciechowiJaruzelskiemu kopie archiwalnych dokumentów z listami więźniów skierowanych w kwietniu i maju 1940r. z obozu jenieckiego w Kozielsku do Smoleńska i z obozu w Ostaszkowie do Kalinina (obecny Twer),a także wykaz akt ewidencyjnych jeńców wojennych, którzy opuścili obóz NKWD w Starobielsku.Prezydent ZSRR oficjalnie polecił wówczas wyjaśnić sprawę katyńską.Pomimo upływu lat nadal nie rozstrzygnięto w sposób ostateczny kwalifikacji prawnej zbrodni.Prokuratura rosyjska uznała ją za przestępstwo pospolite. Nie ujawniła prawnego uzasadnienia,tłumacząc się tajemnicą.
Do tej pory nie ustalono nazwisk wszystkich ofiar. Nie odnaleziono dotychczas także listy więźniówzamordowanych na Białorusi (tzw. białoruska lista katyńska). Nie znamy również dokładnej liczbyrozstrzelanych oraz dat śmierci i wszystkich miejsc pochówku osób straconych na mocy decyzji BiuraPolitycznego KC WKP(b) z 5 marca 1940 r.Strona polska nadal oczekuje na pełną rehabilitację ofiar oraz na ustalenie i opublikowanie nazwiskinicjatorów i wykonawców zbrodni.W 2006 r. Rodziny Katyńskie podjęły decyzję o skierowaniu do Trybunału Praw Człowieka w Strasburguskarg przeciwko Federacji Rosyjskiej. Ich przedmiotem było postanowienie Głównej ProkuraturyWojskowej o umorzeniu śledztwa w sprawie mordu polskich oficerów w Katyniu oraz o zakwalifikowaniutej zbrodni jako ulegającej przedawnieniu.Dr Witold Wasilewski z IPN, oceniając charakter zbrodni katyńskiej, napisał: "Skala represji izbiorowy profil ofiar, motywy podjęcia decyzji i sposób jej przeprowadzenia - kwalifikują ją douznania za zbrodnię ludobójstwa. Ofiary łączyła przynależność do elity polskiego społeczeństwa, ztej przyczyny zostały skazane przez komunistów na zagładę, stając się ofiarami klasycznegoludobójstwa, w którym nie konkretne i udowodnione w przewodzie sądowym czyny decydują o śmierci,lecz przynależność do grupy narodowej, etnicznej, rasowej, religijnej, politycznej lub społecznej.W przypadku ofiar zbrodni katyńskiej o ich zagładzie zadecydowało kryterium polskości - fakt, żejeńcy Kozielska, Starobielska i Ostaszkowa byli Polakami. Wyróżnik społeczny (...) był dodatkowymmotywem zagłady. Kontekst zbrodni katyńskiej stanowiło wymierzone we wszystkie warstwy społeczneniszczenie polskości na obszarze sowieckiej okupacji, obejmujące m.in. deportację setek tysięcyPolaków w głąb ZSRR w celu etnicznego +wyczyszczenia+ ziem polskich" (W. Wasilewski "Katyń 1940 -sowieckie ludobójstwo na Polakach", Biuletyn IPN, Nr 1-2 [72-73] 2007).W napisanym w 2007 r. epilogu do książki "Katyń" jej autor Allen Paul stwierdził: "Nadzieje sprzedsiedemnastu laty, gdy prezydent Gorbaczow wreszcie formalnie przyznał, że Sowieci są winni, jużdawno się rozwiały. Następny cywilizowany krok - formalne publiczne przeprosiny - nigdy nie zostałdokonany. Sześćdziesiąt siedem lat po popełnieniu przestępstwa Katyń nadal stoi na drodze dowzajemnego zaufania i szacunku pomiędzy Polakami a Rosjanami. Rosjanie w pewien sposób powrócili dowcześniejszego stanowiska w sprawie Katynia: są autokratyczni, tajemniczy, nieczuli na cierpieniarodzin ofiar".PAP/mjs/ls/mow/