Pod opieką brytyjskich lekarzy znajduje się chłopiec, który cierpi na najrzadszą chorobę świata. Zdaniem specjalistów, na świecie prawdopodobnie nie ma drugiej osoby z taką dolegliwością. Przypadłość na jaką cierpi mały Mackenzie jest spotykana tak rzadko, że nie wymyślono jeszcze dla niej nazwy.Matka chłopca - 40-letnia Sharon Fox-Byrne zauważyła, że coś jest nie w porządku 3 miesiące po narodzinach syna. Niemowlę nie podnosiło główki, miało problemy ze snem i nie potrafiło utrzymać pożywienia w ustach. Specjaliści podejrzewali na początku, że malec cierpi na dystrofię mięśniową. Po wykonaniu specjalistycznych badań okazało się jednak, że jego dolegliwość nie ma nic wspólnego ze straszną chorobą wyniszczającą mięśnie. Zamiast tego okazało się, że wystąpiła u niego mutacja chromosomu X, która pociąga za sobą liczne powikłania."To było przerażające dowiedzieć się, że jest jedyną na Ziemi osobą, która ją ma." - wspomina Sharon Fox-Byrne. "Nikt więcej na świecie nigdy nie miał tej choroby."Dziś chłopiec ma 6 lat i uczęszcza do szkoły specjalnej. Z powodu choroby ma niską masę mięśniową, nie potrafi mówić i ma problemy z nauką. Według ekspertów, jego rozwój umysłowy odpowiada dziś poziomem dwulatkowi. - poinformował dziennik "The Daily Telegraph".
Lekarze nie mają wątpliwości, że mały Mackenzie jest jedyną na świecie osobą z tą dolegliwością. "Problem z nim nie polega na tym, że brakuje mu jakiegoś genu, jak to się czasami zdarza. Polega na tym, że u niego występują jego nadliczbowe części." - powiedziała prof. Karen Temple z Wessex Clinical Genetics Service, która zajmuje się nietypowym przypadkiem. "Wraz z jego dorastaniem musimy się na jego przykładzie dowiedzieć wszystkiego, czego tylko możemy."Na razie lekarze nie mają pojęcia, w jaki sposób choroba będzie się rozwijać w przyszłości. Nie wiadomo, czy stan chłopca nie ulegnie np. nagłemu pogorszeniu. (rc)