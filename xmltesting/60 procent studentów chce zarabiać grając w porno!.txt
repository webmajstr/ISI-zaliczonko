Irlandia i Wielka Brytania wciąż należą do najpopularniejszych kierunków migracji zarobkowej Polaków. Tymczasem sytuacja samych mieszkańców Wysp jest nie do pozazdroszczenia. Niesprzyjająca sytuacja rynkowa sprawiła, że część z nich znalazła się w poważnych tarapatach finansowych, a jak wiadomo wiatr w oczy zawsze wieje najmocniej biednemu studentowi. Najnowsze badania pokazały, że większość brytyjskich żaków zrobiłaby wszystko, by wydostać się z opresji. 60 procent z nich, by wyjść z długów, gotowych jest na udział w filmie porno.Większość braci studenckiej kończy naukę na uczelniach z olbrzymim długiem. Dlatego pewien brytyjski serwis przeznaczony dla studentów przeprowadził badanie, które miało sprawdzić, jak daleko sięga desperacja absolwentów brytyjskich uczelni i jak wiele gotowi są zrobić, by pozbyć się ciążących na nich zobowiązań. Podczas ankiety zadano studentom pytanie: "Czy kiedykolwiek zdecydowałabyś/zdecydowałbyś się na udział w filmie porno?". Okazuje się, że dla większości z nich wizja wejścia bez długów w dorosłe życie jest na tyle kusząca, że bez zastanowienia rozebraliby się przed kamerą. Ankieta przeprowadzona wśród użytkowników serwisu "The Student Room" pokazała, że 60 procent studentów gotowa jest na udział w filmie porno. - poinformował dziennik "The Sun". Oznacza to, że na podjęcie pracy w tej branży gotowych jest aż kilkaset tysięcy osób. Pytanie tylko, czy przemysł pornograficzny, który w związku z kryzysem też przeżywa ciężkie chwile, będzie w stanie wykorzystać potencjał przynajmniej części chętnych?(rc) 				