W Wielkiej Brytanii jest coraz więcej małoletnich mężatek. Niektóre z nich mają zaledwie po 12 lat, a w jednym z ekstremalnych przypadków do zamążpójścia została zmuszona pięciolatka. Pomimo że jest to sprzeczne z lokalnym prawem, muzułmanie nie przejmują się specjalnie zakazami, a liczba panien młodych będących jeszcze dziećmi rośnie w zastraszającym tempie.Napływające z Wysp dane są alarmujące. Wynika z nich, że każdego roku do zawarcia związku małżeńskiego zmuszanych jest tam ok. 8 tysięcy osób. Aż tysiąc z nich stanowią dziewczynki, które mają 15 lat lub mniej - poinformował dziennik "Daily Mail".Małżeństwa te nie są z reguły jawne. Ze względu na potencjalne konsekwencje prawne, rodzice dziewczynek są zobowiązani do zachowania w tajemnicy faktu zawarcia związku małżeńskiego przez ich dziecko."Zgodnie z islamskim prawem szariatu nie stanowi to problemu. Mówi ono, że niewiasta powinna zobaczyć pierwsze oznaki dojrzewania w domu swojego męża. Problem w tym, że nie jesteśmy w stanie wyjaśnić tych rzeczy, jeśli dziewczynka zgłosi się jutro do władz" - powiedział Mohammed Kassamali, muzułmańskim imam. "Inną kwestią jest problem nieletnich. Jeśli dziewczyna jest zmuszana do tego i dajmy na to, idzie na policję, to potem wszystkich nas wpędza w kłopoty". Imam podkreślił jednak, że uczestnicząc w cementowaniu nowego związku, zachęca zazwyczaj ojców córek oraz mężów nieletnich żon do tego, by odłożyli fizyczną konsumpcję małżeństwa.Innym bardzo popularnym procederem jest namawianie członków rodziny nieletniej dziewczynki, wydanej za mąż, by informowali otoczenie o zaręczynach, ale nie chwalili się dookoła faktem, że dziecko zawarło związek małżeński. 
"Mówcie ludziom, że to tylko zaręczyny, choć w rzeczywistości będzie to małżeństwo" - powiedział Abdul Haque, emerytowany imam z Londynu, który wciąż uczestniczy w procedurach zawierania związku małżeńskiego i twierdzi, że islam pozwala na działania, w których nieletnia wydawana jest za dorosłego mężczyznę. Przyznaje jednocześnie, że zdaje sobie sprawę z odpowiedzialności karnej, która dotknąć może w takiej sytuacji rodziców czy osobę udzielającą ślubu.Co jeszcze bardziej szokujące, nie brakuje przypadków, w których rodzice sami zgłaszają się do islamskich duchownych z prośbą o pomoc w wydaniu córki za mąż. Dziennik "Daily Mail" opisał przypadek ojca, który pragnął, by jego 12-letnia córka wyszła za mąż, by w ten sposób odseparować ją od świata zepsucia, który ma do zaoferowania Zachód.Zawarte w ten sposób małżeństwa nie mają oczywiście mocy prawnej. Zgodnie z ustawodawstwem obowiązującym na Wyspach, dopiero, gdy strona ukończyła 16 lat, możliwa jest finalizacja czynności cywilnoprawnych.(rc/af						