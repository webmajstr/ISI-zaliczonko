Lekarze już określili to zdarzenie mianem cudu. Do jednego z niemieckich szpitali trafił trzyletni chłopiec, który został "przywrócony" do życia, mimo że nie oddychał przez ponad trzy godziny.Mały Paul przebywał w domu swojego dziadka w Brandenburgii, kiedy doszło do wypadku. 3-latek przewrócił się i wpadł do wody. Chwilę później został odnaleziony przez dziadka, który natychmiast zaalarmował odpowiednie służby. Na miejscu błyskawicznie pojawił się helikopter, który zabrał dziecko do szpitala.W związku z tym, że chłopiec nie oddychał, lekarze poddali go reanimacji. Przez 3 godziny i 18 minut ich starania nie przynosiły żadnych rezultatów i kiedy ratownicy chcieli się już poddać, serce chłopca ponownie zaczęło bić. Wielu specjalistów ze szpitala Helios, do którego przetransportowano malca po wypadku, uznało, że mieli do czynienia z cudem.
Co ciekawe 3-latek po przebudzeniu wyznał, że spotkał się ze swoją zmarłą babcią Emmi, która powiedziała mu, że powinien jak najszybciej wracać tam skąd przyszedł. - poinformował dziennik "Bild". Media nie ujawniły jednak, kiedy babcia chłopca zmarła ani czy Paul miał okazję ją kiedykolwiek spotkać.Prawdopodobnie chłopca udało się uratować dzięki znacznemu schłodzeniu jego ciała. Woda, do której wpadł była bowiem lodowata. Dzięki obniżeniu się temperatury ciała do 28 stopni, spowolnieniu uległ metabolizm, co pozwoliło przeżyć dziecku pomimo niewielkiej ilości tlenu."Moi lekarze byli już bliscy stwierdzenia, że nic więcej nie mogą zrobić." - powiedział prof. Schweigerer dla stacji Sky News. "Myśleliśmy, że mózg malucha jest już martwy, ale potem nagle jego serce znów zaczęło bić. To był wspaniały cud."Chłopiec podobno błyskawicznie wrócił do doskonalej formy.