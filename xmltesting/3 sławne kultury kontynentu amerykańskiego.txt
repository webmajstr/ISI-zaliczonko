Według antropologów wszyscy „rdzenni” mieszkańcy Ameryki pochodzą z Azji. Uważa się, że przybyli na kontynent amerykański, przechodząc po moście kontynentalnym w miejscu dzisiejszej Cieśniny Beringa. Było to 40–20 tysięcy lat temu, kiedy w epoce lodowcowej poziom mórz obniżył się o 85 metrów, a pomiędzy Azją i Ameryką powstał pas lądu o szerokości 150 metrów. 						 Podróż na północ kontynentu zajęła ludziom kolejnych kilka tysięcy lat. Około 9000 r. p.n.e. pierwsi śmiałkowie dotarli do Ameryki Południowej. Istnieje jeszcze druga teoria na temat zasiedlania Ameryki Środkowej i Południowej. Odkryto bowiem dowody, które mogą świadczyć o tym, że obszary te były kolonizowane przez ludzi przybywających z azjatyckich wysp. Jedno jest pewne: na długo przed przybyciem Krzysztofa Kolumba w Ameryce Południowej żyły potężne cywilizacje. Gdy patrzymy na świątynie Majów, wydaje nam się, że skądś to znamy. Podobne budowle powstawały w tym samym czasie w starożytnym Egipcie. Czy jednak sam kształt piramid to wystarczający dowód na potwierdzenie kontaktów – tak przecież nieprawdopodobnych – między mieszkańcami północno-wschodniej Afryki i Ameryki Środkowej? Funkcje egipskich piramid i majańskich świątyń były przecież zupełnie odmienne. Cywilizacja Majów zaczęła się rozwijać już w III tysiącleciu p.n.e. W okresie największej potęgi ich imperium zajmowało znaczną część Meksyku, rozciągało się na Amerykę Środkową , aż do dzisiejszej Gwatemali. Ich bezpośrednimi poprzednikami byli Olmekowie. Już w V w. p.n.e. rozpoczęła się archaiczna epoka cywilizacji majańskiej. Na obszarach, które zasiedlili Majowie, z biegiem czasu powstało kilka królestw z centrami w miastach-państwach. Tę formę organizacji Majowie przejęli od Olmeków około 400 r. p.n.e. Cywilizacja Majów osiągnęła najwyższy poziom rozwoju wszystkich znanych kultur przedkolumbijskiej Ameryki. Ich miasta łączyły w sobie funkcje ośrodków kultowych i centrów życia politycznego – były w nich świątynie, pałace czy boiska do rytualnej gry w piłkę. Zwykli obywatele zamieszkiwali proste chaty na przedmieściach. Świątynie Majów przypominały egipskie piramidy, wznosiły się na wysokość kilkudziesięciu metrów, a na szczyt prowadziły kamienne schody. Zagadki, zagadki… Według śmiałych teorii Egipcjanie mogli być w stanie przepłynąć ocean, dotrzeć do Nowego Świata i przekazać jego mieszkańcom część swojej wiedzy. Tłumaczyłoby to wspaniały rozkwit cywilizacji Majów, fakt, że nauka, a zwłaszcza astronomia, stała u nich na tak wysokim poziomie. Co ciekawe, Majowie stworzyli nawet swoje własne „hieroglify”, które pokrywają ich święte ołtarze czy stele, ale naukowcom nie udało się ich odczytać.Miasta Majów, Copàn czy Chichén Itza, u szczytu swej potęgi miały takie zagęszczenie ludności, jak dzisiejsze europejskie metropolie. Jednak stało się coś, co całą kulturę Majów powaliło na łopatki. Czy były to zmiany klimatyczne, katastrofa ekologiczna – susza i głód, rozruchy wśród ludności, a może napaść zewnętrznego wroga? W każdym razie w ciągu krótkiego czasu w IX w. liczba ludności spadła z 10 mln do 500 tys., a miasta stopniowo zarosła dżungla. 				
Kolejne ważne kultury przedkolumbijskiej Ameryki Na obszarach dzisiejszych meksykańskich stanów Veracruz i Tabasco w okresie 4000–2000 r. p.n.e. żyli Olmekowie. Ich świętym zwierzęciem był jaguar. Posługiwali się kalendarzem, potrafili też pisać i odczytywać hieroglify. Do najciekawszych znalezisk związanych z ich cywilizacją należą trzymetrowe kamienne głowy o negroidalnych rysach, z hełmami, każda o wadze ok. 6,5 ton. To oni w znacznym stopniu wpłynęli na kulturę Majów. Około roku 200 p.n.e. na obszarze wyżynnym w środkowym Meksyku powstało miasto Teotihuacan. Jego ruiny znajdują się ok. 50 km od dzisiejszej stolicy Meksyku – miasta Meksyk. W Teotihuacan zbudowano 63-metrową, czterostopniową Piramidę Słońca, do której prowadziła 2-kilometrowa Droga Zmarłych. Do dziś nie jest jasne, kto zamieszkiwał tamtejsze pałace. Wykopaliska archeologiczne potwierdzają jedynie, że w VI wieku miasto miało ćwierć miliona mieszkańców. Teotihuacan przestał istnieć w X w., a upadł pod ciosami Tolteków.W Ameryce Południowej żyli nie tylko Inkowie. W latach 300 p.n.e. – 600 n.e. na wybrzeżu południowego Peru istniała kultura Nazca. Ze względu na to, że obszar ten charakteryzował się wyjątkowo niskimi opadami, materiały, które tkali z włókiem, zachowały się we wspaniałym stanie. Dzięki temu wiemy, że używali wełny i bawełny w stu różnych odcieniach.Kolejną ciekawostką związaną z kulturą Nazca są figury zwierząt i ludzi, narysowane na ziemi i tak duże, że widoczne tylko z powietrza. Powstawały one poprzez usunięcie 10–20 centymetrów powierzchniowej, ciemnej skały, spod której ukazywał się jasny wapień lub piaskowiec. Do dziś nie wiadomo jednak, jaką funkcję pełniły te figury i w jaki sposób zanikła kultura Nazca. Pierwsze centralizowane imperium należało do kultury Mochica. Istniała ona na wybrzeżu peruwiańskim w latach 100–800 n.e. Jej członkowie zajmowali się wyrabianiem ceramiki, głównie z kolorze kremowym oraz pomarańczowym. Byli także dobrymi metalurgami, wprawdzie brązu nie znali, ale doskonale potrafili obchodzić się ze złotem i srebrem. Rolnicy Mochica potrafili nawadniać swe pola, a ich lekarze znali się na chirurgii. Mochica budowali piramidy z niewypalanych cegieł, spośród których najbardziej znane to Piramida Słońca (228 x 136 m, 41 m wysokości) oraz Piramida Księżyca (82 x 60 m, wysokość 21 metrów). W 1987 r. niedaleko miasta Chiclayo odkryto grobowiec królewski Sipanów, który pod względem bogactwa można porównać z grobem egipskiego faraona Tutanchamona. Aztekowie: w zamian za czekoladę – śmierć Kultura Azteków rozwinęła się w Meksyku. To właśnie Aztekowie dali ludzkości przepyszny boski napój – czekoladę. Zamiast nagrody doczekali się jednak ze strony hiszpańskich zdobywców najgorszego. Ich imperium zostało zniszczone… Aztekowie przybyli na te tereny w XII w., a w 1325 r. powstało ich najsławniejsze miasto Tenochtitlan. Na początku XVI w. żyło w nim 300 tys. mieszkańców. Jednak później nadeszli nieproszeni goście z Europy… Dzielni wojownicy Aztekowie zasłynęli przede wszystkim jako wojownicy. Serca swoich więźniów składali bogom na ofiarę – na przykład bogu stworzycielowi Quetzalcoatlowi (jego imię oznaczało: „Pierzasty wąż” i to właśnie on miał dać ludziom pierwsze ziarnka kakao, z których powstała czekolada) i bogu Huitzilopochtlimowi (po aztecku „koliber”).Imperium Azteków powstało w 1428 roku po połączeniu państw Tenochtitlan, Texcoco i Tlacopan. XV w był dla Imperium Azteków czasem rozkwitu, podbili wtedy również znaczą część Meksyku. Powiększanie się terytorium imperium sprawiało im jednak duże kłopoty administracyjne. 						
Złoto ponad wszystko Być może wewnętrzne kłopoty udałoby się pokonać, Aztekowie nie poradzili sobie jednak z przeciwnikiem, który przybył zza morza – z chrześcijańską Europą.W 1492 r. Krzysztof Kolumb dopłynął na Karaiby, po nim do kontynentu amerykańskiego docierała jedna europejska wyprawa za drugą. Imperium Azteków kapało złotem, nic więc dziwnego, że przyciągało podróżników. Jednym z nich był Hernando Cortez (1485–1547).Wśród Azteków istniał mit o powrocie boga Quetzalcoatla. I właśnie w tym duchu aztecki władca Montezuma II (1465–1520) zinterpretował przybycie Hiszpanów. Dlatego zostali przyjęci nie tylko przyjaźnie, lecz z honorami. Ich jednak interesowało tylko jedno – azteckie złoto. Nie trzeba było długo czekać, a wykorzystali niezgodę pomiędzy plemionami, podbili Tenochtitlan (1521 r.), większość jego mieszkańców wymordowali, a zabytki zniszczyli… Imperium Inków było najlepiej zorganizowanym państwem Ameryki przedkolumbijskiej. W roku 1533, kiedy Hiszpanie wieszali ostatniego władcę, czyli inkę, Atahualpę, jego imperium sięgało od południa dzisiejszej Kolumbii przez Ekwador, Peru, Boliwię aż do środkowego Chile i na północ Argentyny, a zamieszkiwało je aż 15 milionów ludzi różnych kultur. Stolicą imperium było Cuzco, którego założycielem w XII w. był Manco Capac („Syn boga Słońca”) . W okresach największego rozkwitu żyło w nim 200 tys. mieszkańców. Kiedy Dawid pokona Goliata Imperium powstało właściwie przypadkiem. Pierwotnie Inkowie panowali tylko w Cuzco, nie zależało im na poszerzaniu swoich ziem. Na Cuzco na początku XV w. ostrzyło sobie zęby sąsiednie, potężniejsze od inkaskiego królestwo Chanka. Można przypuszczać, że wynik ich starcia byłby przesądzony. Jednak stało się coś niewiarygodnego! W decydującej walce Inkowie pokonali Chanka, przez co otworzyli sobie drogę do panowania w całym regionie. Imperium Inków oprócz dobrej administracji miało także doskonały system dróg, w którego skład wchodziły także rzeźbione w skałach schody i mosty rozwieszane nad rzekami. Po trasach tych poruszali się jednak tylko piesi (przenoszący wieści biegacze), ponieważ Inkowie nie znali koła, a w Ameryce nie było wtedy jeszcze koni. Inkowie zajmowali się także produkcją biżuterii, tkactwem, znali miedź oraz wytapiali brąz. „Pisali” za pomocą pisma węzełkowego. Byli także zdolnymi rolnikami i jako pierwsi na świecie uprawiali ziemniaki, których znali tysiące gatunków. Upadek imperium Inków Także dla Inków spotkanie z Europejczykami nie zakończyło się pomyślnie. Zdziesiątkowała ich epidemia ospy, którą przynieśli ze sobą Hiszpanie. Zachorował na nią także władca Huayna Capak (1468–1527). Po jego śmierci jego synowie Huascar (1491–1533) i Atahualpa (1497–1533) rozpoczęli bratobójczą walkę o tron. Zwycięsko wyszedł z niej Atahualpa.Był to już jednak czas inwazji Hiszpanów i początek ich okrutnych rządów nad regionem. W 1532 r. pojmali Atahualpę, gdy ten w dobrej wierze nieuzbrojony wyszedł na spotkanie z posłami Francisca Pizarra (1475–1541). Hiszpanie zażądali za niego olbrzymiego okupu w złocie, jednak choć Inkowie spełnili ten warunek, Atahualpa został powieszony. Oznaczało to koniec imperium Inków. Zemsta cywilizacji amerykańskich Początki używania tytoniu sięgają cywilizacji Majów w Meksyku, ok. 500 r. p.n.e. Palenie tytoniu miało raczej charakter rytualny i było praktykowane tylko przez dorosłych mężczyzn. Europejczycy zaznajomili się z tym zwyczajem dopiero po odkryciu nowego świata, w XVI w. Nowa moda rozprzestrzeniała się zadziwiająco szybko. Majowie i Aztekowie zazwyczaj żuli tytoń i prawdopodobnie go połykali, także wraz z innymi substancjami, również halucynogennymi. Pierwsi konsumenci w Europie zawijali osuszone listki, dopiero później nauczyli się ten aromatyczny tytoń wąchać w formie proszku. Pierwsze papierosy (bez filtra) powstały dopiero w 1830 r., w stosunkowo krótkim czasie do ich wytwarzania zaczęto używać maszyn do pakowania papierosów, które wtłaczały do nich tytoń. 21 Wiek