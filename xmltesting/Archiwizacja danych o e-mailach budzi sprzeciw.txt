Nowe prawo, nakazujące dostawcom usług internetowych w Wielkiej Brytanii przechowywać przez rok dane o wszystkich e-mailach, budzi sprzeciw obrońców praw obywatelskich. Ponadto to strata pieniędzy - argumentują przeciwnicy. Nowe przepisy mają obowiązywać od marca.Według nowego prawa, dane dotyczące każdego listu elektronicznego, wysłanego lub odebranego na terenie Wielkiej Brytanii muszą być przechowywane co najmniej przez rok. Ma to pomóc w zwalczani terroryzmu i przestępczości. Przechowywane będą dane nadawcy, odbiorcy itp., jednak sama treść listu nie będzie zarchiwizowana.Nie brakuje przeciwników tego pomysłu. Organizacja "Liberty", działająca na rzecz praw obywatelskich protestuje przeciwko archiwizowaniu e-maili. Ich zdaniem, to poważne naruszenie prywatności. "Martwimy się, co będzie dalej. Rząd już teraz chce nie tylko nakazać providerom zapisywanie tych danych, ale chce stworzyć centralne archiwum, gdzie będą one przechowywane. Obawiam się, że żadnej organizacji, w tym rządowi nie można powierzyć przechowywania takiej ilości poufnych danych" - ocenia dyrektor "Liberty" Shami Chakrabarti.Ponadto, przeciwnicy nowych przepisów zwracają uwagę na koszty przechowywania takiej masy danych. Każdego dnia w Wielkiej Brytanii wysyłane są ok. trzy miliardy wiadomości e-mail. 