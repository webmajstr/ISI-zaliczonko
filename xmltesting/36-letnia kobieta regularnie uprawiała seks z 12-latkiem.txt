Przed jednym z brytyjskich sądów toczy się postępowanie w sprawie 36-letniej kobiety. Angela Sullivan zagrożona jest karą długoletniego więzienia za seks z nieletnim. Wszystko wskazuje na to, że Brytyjka blisko dwieście razy uprawiała seks z 12-letnim chłopcem.Policja aresztowała 36-latkę w październiku ub. r. W mieszkaniu podsądnej znaleziono jej pamiętnik zawierający także wpisy dokonywane przez dziecko. Jak poinformował dziennik "The Guardian", po każdym stosunku z chłopcem, kobieta stawiała gwiazdkę przy stosownej dacie w pamiętniku. W całym dzienniku naliczono ich 191. Ze śledztwa wynika, że na początku, aby uwieść chłopca, 36-letnia kobieta upijała go.Dla wielu osób sprawa jest o tyle oburzająca, że Angela Sullivan sama jest matką. Na czas schadzek odprowadzała swojego syna do jego dziadków.
O kontrowersyjnym romansie zaczęło robić się głośno, kiedy w szkole do której uczęszczał nastolatek, pojawiły się plotki, że Sullivan jest w ciąży z młodocianym. Ponadto chłopak nie ukrywał związku z 36-letnią kobietą. Podczas rozmów na czatach chętnie opowiadał o wszystkim kolegom. - doniósł dziennik "Daily Mail".Zgodnie z informacjami podanymi przez media, 12-latek był wynagradzany za sypianie z Sullivan. Po jednym ze zbliżeń - prawdopodobnie po setnym - otrzymał od oskarżonej buty sportowe. Angela Sullivan, która pochodzi z Middlesbrough, jest bezrobotna. Przyznała się do dziesięciu stawianych jej zarzutów. Kobieta jest obecnie badana przez biegłych psychiatrów. Wyrok ma zostać ogłoszony w przyszłym miesiącu.(rc)