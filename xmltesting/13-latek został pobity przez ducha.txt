Pochodzący z Wielkiej Brytanii 13-latek siedział sobie na sofie i słuchał muzyki, kiedy nagle został chwycony przez siłę niewiadomego pochodzenia, a następnie wywleczony z pokoju i wyrzucony na ulicę. Matka chłopca - Beverley Wilkins - o niezwykłych wydarzeniach, które miały miejsce w jej domu, poinformowała już księdza z okolicznej parafii Wierzy w to, że wkrótce uda się odprawić egzorcyzmy i wypędzić z domu niechcianego gościa, który zakłóca spokój domowego ogniska.Do mrożących krew w żyłach wydarzeń doszło w brytyjskiej miejscowości Hartlepool. Daniel po skończonych lekcjach siedział na kanapie i regenerował siły. W tym czasie matka nastolatka pojechała odebrać jego młodszego brata ze szkolnych zajęć. Kiedy chłopiec słuchał muzyki, nieznana siła zmusiła go do powstania z kanapy. Chwilę potem chłopiec został przeciągnięty przez pokój. Niezidentyfikowana siła dopchała go aż do drzwi wyjściowych, a następnie cisnęła nim na ulicę. Nastolatek utrzymuje, że w czasie incydentu słyszał ciężki, męski oddech.Całe zdarzenie trwało ok. 5 minut. Kiedy matka młodzieńca wróciła do domu, znalazła swojego roztrzęsionego syna otoczonego przez sąsiadów. Chłopiec był oszołomiony, a na jego ramionach widać było siniaki. Kobieta ostrożnie weszła do środka i usłyszała kroki kogoś poruszającego się po domu. Nikogo nie udało się jednak znaleźć. Beverley Wilkins nie ma wątpliwości, że za całe zajście odpowiada duch. 
O sprawie został natychmiast poinformowany ksiądz z lokalnej parafii. Ojciec Richard Masshedar odwiedził już nawiedzony dom i zapewnił rodzinę o modlitwie, którą ją otoczy. "W pierwszej kolejności poszedłem złożyć tej rodzinie wizytę i zaoferować swoje modlitwy." - powiedział ojciec Masshedar.Dziennik "Hartlepool Mail" poinformował, że właściciel posesji, którą zamieszkuje rodzina zaoferuje jej nowe lokum, jeśli zajdzie taka potrzeba.