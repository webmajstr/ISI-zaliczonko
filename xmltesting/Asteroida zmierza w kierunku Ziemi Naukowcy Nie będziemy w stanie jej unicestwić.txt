Uderzenie w Ziemię asteroidy często jest podawane jako jeden z czynników, który mógłby doprowadzić do zniszczenia życia na Ziemi. Czy w razie niebezpieczeństwa mielibyśmy jakąkolwiek szansę na ratunek? "Nie" - odpowiadają krótko naukowcy.Co jakiś czas w mediach pojawiają się informacje na temat potencjalnych zagrożeń, jakie na nas czyhają w przestrzeni kosmicznej. Najwięcej emocji wzbudzają doniesienia na temat gigantycznych asteroidów, które uderzając w Ziemię, byłyby w stanie całkowicie wyplenić z niej życie. Czy w przypadku, gdybyśmy stanęli "oko w oko" z tak wielkim niebezpieczeństwem, istniałaby jakaś nadzieja na ocalenie Błękitnej Planety przed zagładą? Naukowcy nie pozostawiają nam złudzeń. Nie byłoby na to szansy.Wyobraźnia hollywoodzkich twórców sprawiła, że wiele osób uwierzyło w to, że w przypadku pojawienia się na horyzoncie asteroidy, która mogłaby doprowadzić do zniszczeń o rozmiarach apokaliptycznych, możliwe byłoby wykorzystanie rozwiązań, które na przestrzeni lat zostały opracowane przez naukowców. Szczególnie dużą rolę w kształtowaniu takiego przekonania odegrał film "Armageddon", w którym Bruce Willis wylądował wraz z grupą śmiałków na zmierzającym w kierunku naszej planety obiekcie, a potem, za pomocą ładunków wybuchowych, zmienił trajektorię jej lotu - przypomniał dziennik "Daily Mirror".Bruce Willis odniósł sukces. Zdaniem naukowców, w rzeczywistości osiągnięcie takiego rezultatu byłoby praktycznie niemożliwe. Aby w sposób efektywny wpłynąć na losy podążającego w naszą stronę obiektu, który miałby wielkość Teksasu (tak jak w filmie "Armageddon"), potrzebny byłby ładunek o mocy miliard razy większej niż największa bomba, zdetonowana do tej pory na Ziemi (była nią radziecka Car Bomba) - obliczyli naukowcy z University of Leicester.Eksperci ustalili, że oprócz tego, że musielibyśmy dysponować ładunkiem o niewyobrażalnej mocy, do osiągnięcia sukcesu podczas konfrontacji z asteroidą wielkości Teksasu, potrzebne byłoby spełnienie jeszcze kilku innych warunków. Przede wszystkim czas reakcji na nadchodzące zagrożenie powinien być znacznie szybszy, niż ten, którym wykazali się bohaterowie filmu Armageddon".
"Myślę, że twórcy starają się robić filmy, które będą naukowo wiarygodne, ale wielu z nich popada w kłopoty, gdy idzie o pokazanie tego, co może być zrealizowane i tego, co jest niemożliwe" - powiedział jeden z członków zespołu badawczego. "To prowadzi do fałszowania nauki, co ma sprawić, że filmy będą bardziej interesujące i wizualnie atrakcyjne dla widzów".Jedno z największych niebezpieczeństw stanowi obecnie dla Ziemi obiekt znany jako 99942 Apophis. Istnieje prawdopodobieństwo, że uderzy on w naszą planetę 13 kwietnia 2036 roku. Jest to asteroida mniejsza od tej, z którą walczyli bohaterowie hollywoodzkiej superprodukcji. Ale skutki takiej kolizji byłyby i tak dużo poważniejsze niż te, które wywołała olbrzymia, piętnastokilometrowa, planetoida, która była odpowiedzialna za tzw. "wymieranie kredowe". Asteroida, która spadła wówczas w miejsce znane jako "krater Chicxulub", położone obecnie na Półwyspie Jukatan, częściowo pod wodami Zatoki Meksykańskiej, odpowiedzialna jest m.in. za zmiany klimatyczne i zagładę dinozaurów. Jak szacują naukowcy, wywołana w wyniku kolizji fala uderzeniowa, była miliard razy silniejsza niż ta, która powstała po bombie atomowej, która spadła na Hiroszimę.(rc)						