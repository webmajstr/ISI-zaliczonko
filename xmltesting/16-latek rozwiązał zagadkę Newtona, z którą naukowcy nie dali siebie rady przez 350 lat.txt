Shauryya Ray to skromny nastolatek, który zawstydził najbardziej potężne umysły świata. Chłopak złamał zagadkę, której według naukowców człowiek nie jest w stanie rozwiązać! Stworzona przez Isaaca Newtona zagadka, dotycząca dwóch fundamentalnych teorii z dziedziny dynamiki cząstek, została uznana przez naukowców za niemożliwą do rozwiązania przez człowieka. Współcześni naukowcy byli przekonani, że jedynie zaawansowane technologicznie komputery mogłyby podźwignąć zarysowany przez Newtona problem. Momentem przełomowym okazała się wizyta pewnego nastolatka na Uniwersytecie w Dreźnie. Shauryya Ray, podczas szkolnej wycieczki, usłyszał od profesora o zagadce Newtona i spontanicznie postanowił ją rozwiązać. Podejście nastolatka do zagadki oddaje jego wypowiedź, cytowana przez "The Daily Mail": "Postawiłem sobie pytanie: dlaczego nie spróbować? Chyba z czystej uczniowskiej naiwności, nie wierzyłem, że tego nie da się rozwiązać". I rozwiązał! Kim jest ten szesnastolatek uznany za geniusza? Shauryya od kilku lat mieszka w Dreźnie. Tak szybko opanował język niemiecki, że nauczyciele pozostający pod wrażeniem jego intelektu, przesunęli go o dwie klasy wyżej. Chłopak, za sprawą ojca inżyniera, od 6 roku życia interesował się matematyką. Już jako malec rozstrzygał problemy arytmetyczne. Chłopak mimo wielkiego przełomu w nauce, którego dokonał, zachował rozsądek i dalszą potrzebę rozwoju. Shauryya stwierdził skromnie: "są rzeczy, które chciałbym robić lepiej, należy do nich na przykład piłka nożna".(bl/ac) 				