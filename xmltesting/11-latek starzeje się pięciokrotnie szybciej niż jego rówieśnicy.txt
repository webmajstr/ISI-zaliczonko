Mieszkający w Wielkiej Brytanii 11-latek cierpi na niezwykle rzadką chorobę, która sprawia, że starzeje się pięciokrotnie szybciej niż jego rówieśnicy. Zdaniem lekarzy, chłopiec jest jedyną obecnie na świecie osobą, u której występuje schorzenie.Lekarze zdiagnozowali u młodego Brytyjczyka tzw. Atypowy Syndrom Progerii. Choroba na którą cierpi Harry Crowther z Mirfield powoduje, że starzeje się on pięć razy szybciej niż jego koledzy. Specjaliści potwierdzili, że jego skóra robi się coraz cieńsza, a kości u palców stają się coraz bardziej kruche. Chłopiec musi zażywać każdego dnia silne leki przeciwbólowe, które i tak nie rozwiązują problemu, bo ból często jest tak silny, że przykuwa go do łóżka.Oprócz zmagania się z cierpieniem i częstych wizyt w szpitalu, które go irytują, Harry musi też często stawiać czoło wścibskim spojrzeniom przechodniów. Młodzieniec stara się jednak nie poddawać i robić to samo, co inne dzieci w jego wieku oraz realizować swoje pasje. Cały czas chodzi też do normalnej szkoły. "Mogę robić sporo rzeczy, które robią też inne dzieci, ale czasami nie mogę robić tego co lubię z powodu bólu." - wyznaje 11-latek.Lekarze nie potrafią na razie powiedzieć, co będzie się dalej działo z dzieckiem, ponieważ występująca u niego mutacja genu jest unikatowa. Bliscy chłopca starają się go wspierać na duchu, choć jak sami przyznają, im samym jest bardzo ciężko, a w przeszłości miewali chwile załamania. "Zdarzały się momenty, w których pojawiały się łzy i pytania 'dlaczego my?', jakie miałyby miejsce w każdej rodzinie będącej na naszym miejscu. Ale musimy pamiętać, że on chodzi, mówi i uczęszcza do szkoły." - powiedziała Sharon, matka Harry'ego.Najdłużej dotąd żyjąca osoba, z przypadłością podobną do tej, z którą walczy Harry, przeżyła 26 lat. - poinformował serwis "Metro".(rc)